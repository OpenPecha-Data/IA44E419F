༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1AC308
ImageGroup:
ISBN:
14PD3946
9787802536807
LCCN:
n/a
Title:
ཨེ་ཝཾ་བཀའ་འབུམ་ཁ་སྐོང།
e waM bka' 'bum kha skong /
Author:
n/a
n/a
Descriptor:
Original Publication:
Place:
Publisher:
mes po'i shul bzhag;152?156
pe cin/
krung go'i bod rig pa dpe skrun khang/
2013
Date:
Volume:
I
Total Volumes:
TBRC Pages:
II.
In/a
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༡ ༥ ༣
༣རུ་ཕྱིར་དྲི་ཏིར་རུbastཅུ་བ་ བ་ཏིན་(རྡུལ་བདibབའི་རྒྱུ་བ་ནི་
པ་བཞིན་རབ་འབར་པོ་ནི་ཆོས་ཀྱི་དབྱེ་བo 1:|: ཨེ༡༣ གཏེta
ཀྱི་བྷཱཛྫ༤དས་རུང་ མ་མས་རྒྱ་བས་རྣ༤༤་རུ་་རྫུས་ཀྱི་རྗེ་ཆiའི་
བརུང 41? ནི }ཆུབབས་ཏྟཁབཅས་ཀཆ་དྷིཎྜི་སིཕྲེས་པར་
མཇི་ཙི་སྨན་བཏི་་བནི་ད་རྒྱུ་ཙ༠༠པ་དྷལ་་བཟཀྱི་་རྒྱ་་སྐྱེདུས་ཝ་
རྣ་utitཕྱིར་པད་མིབ་སི་རྫུ་རྒྱi ས་ག 1༄༅ཀཱ་
གིས་ དཔེ་
1:ག་བ་དྲུག བ་ མ་རུང་པ༤༠་་ཡིཅན་༦པི་ཝཾ་ཆ4 ན་ཚུར་
ས་པར་ཟdiའི་ལྟའི་སྐྱིདustxt@ktj༦ཐེག་པ་ཝspདཞན་དྷིHEསྐྱིད།
༢༠༠་༠ ཙངའི་ཚེ་ཏྲེ་བ་ནི་ཟབ་རུང་ཆུ་ཅུང་ཕྱིན་ཆུང་རུང་
འོན་ས་སླ་བ་༠༣་ཕས་ཕྱིན་པས་མཁྱེན་པ་རིག་ན་པ་འཇིག་ནས་
པ་ན་ཕྱི་རུས་པའི་ས་རྒྱུདབ་མས་བསྐུམ་པའི་དུས་ཀྱི་འབིཇ་ལོ་ཐོ་
པ་གསལ་བ་དག །དབྱངས་ཀྱི་་ས་ཤེསྣུམ་ཀྱི་ཏུ་པརོ་པས་
ཡིན་བརྙནས་བག་མེད་ དེ ་་་ རྗེ་ རྗེ་ ཞེས་བྱ་
ཏཱ་ཡ་ཨ་བྷིན་ལས་ སྐྱེས་པའི་ཕྱིར་རོ ༈ ཆོ་
fཏཱི་ཡན་ནུས ༨༠༠་ལ་གབ་པ་༢་་གྱང་ཞིན་གྱི་ཡོན་
ཅུ་བ་བཟང་པོ་ཁྱད་ན་དྷིJ་པ་རྣ་བ་ལ་བསུ་མཛདུ་རུསf
འ་ཅི་སྟེར་འབྲག་འབྲུ་གཉིས་པ༢ར་བ་ལབ་པiབརྡཐོབ་བ་ཡོདི
o་ལ་ཞི་ཡས་ལི་་སུ་ར་ལི་ནས་བྱ་བ་ནིངང་འགི་མི
ཏེ་ཡིག་ལེ་མིཤ་དུག་ཀྱ་བ་ལེན་པ་ཉིད་དོ །
པ་ཨ་ཙ་ལྟ་བ་རྒྱ་མེད་སྤྱན་པར་ལས་་གི་་བས སu
ཅནས།
PALZEKS
ལྕི་པ༠=1:སྒྱུར་བ་རླུ་འབz ཟླ་1ཅུ་རྩིའི་རྒྱུ་ཆཚརྟཁས་
བཅརཀྱིviitdཟ་བྱེདུན་དྲུང་དྭགས་སྐྱོ་ཝུtpནི་རཱ་ཝ་ཏཱབིཛ་ནོ ་ཅ41
ང་ཡི་ཚུ་། རྗེསྒྲུབ་3་གནས་ར་ཛུའི་བྱི་
14 ཟླ་ ༥༤༥ tt41904ཆོ»tit
པར་ཅུང་ཏི་ཧ་uབས་ནས་ཝའོ་རྡ་ས་རུ་བཅུ་བར་ཟབ་ཏུ་
གཉིetིད་ 1རྟ་པ་བ་ཀིན བོནཱ་ཅt ita
etཏི་དི་ལྟ་སo ་་་་་་ནི་་་་་པའི་བརྒྱུ*ti41
༄༅། །ཨེ་ཝཾ་བཀའ་འབུམ་ཁ་སྐོང་
བཞུགས་སོ། །
(༢༥）
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་



=e9
Se
༄༅། །ཨེ་ཝཾ་བཀའ་འབུམ་ཁ་སྐོང་
བཞུགས་སོ། །
(༢/༥)
མཁན་ཆེན་དཔལ་ལྡན་ཆོས་སྐྱོང་གི་གསུང་།
]
****,
PALZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
#e
=26



༄༅། །མཁན་ཆེན་དཔལ་ལྡན་ཆོས་སྐྱོང་ལ་ན་མོ།



(50
66
3
2



༄༅། །དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ། །
དཔེ་ཐུམ་གསོལ། དཔེ་སྒོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད། །
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག《བཀའ་གདམས་དཔེ་དཀོན་གཅེས་བཏུས་》ཞེས་པའི་



དཔེ་སྐྲུན་གསལ་བཤད།
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
དཔེ་སྐྲུན་བྱེད་བཞིན་ཡོད་པ་དང་། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་ རྣམས་ དང༌། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང་། གསོ་ བ་ རིག་ པ། ཚད་ མ་ རིག་ པ། སྒྲ་ རིག་ པ། བཟོ་ རིག་ པ། ལོ་རྒྱུས།
རྩིས་རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་
དགོས་འདོད་ཀུན་འབྱུང་ལྟ་བུ་ཞིག་ཡིན། །
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཡང་ཐོབ། །
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་
སྟག་ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་
འདྲ་མིན་ གྱི་དབང་ གིས་ ཀློག་དཀའ་བའང་ཤིན་ཏུ་མང་ པོ་འདུག །འོན་ཀྱང་
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་



དཔེ་སྐྲུན་གསལ་བཤད།
བསྡུ་ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་
གསར་རྒྱག་དང་ཕྱོགས་སྒྲིག་ཐུབ་པ་བྱུང་། པར་ཤིང་དུ་འཁོད་ཡོད་པ་རྣམས་ཀྱང་
དཔེ་རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་
སོའི་བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ ཕྱོགས་སྒྲིག དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང༌། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང༌། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ། །
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༤ལོའི་ཟླ་བ་དང་པོའི་ཚེས་༡༠ལ།



ਸਰਦਾਰ
ਨੂੰ
ਨਹੀ ,
ਬਨਸਪੂਨ
ਸਨ
ਸਸਸ
ਸ ਸ ਸ
ਸ ਸ
ਸ
ਸ
Br B |
ਆਪ ਸ
ਲ
.
ਸਨਲ 'ਚ ਅਜਿਹਾ
ਕਰਨ
ਸਨ ਕਰ ਸਕਦਾ ਸਮਾਨ



སྔོན་འགྲོའི་ཞུ་ཚིག་
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང༌། ས་དགེ་བཀའ་རྙིང་སོགས་ ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉན་འགྱུར་གསུམ་དང༌། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་ བར་ མཛད་ པའི་ བཀའ་ དྲིན་ བདག་ རྐྱེན་ ལ་ བརྟེན་ ནས། དབུས་གཙང་
ཁམས་གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་
རི་རབ་ལྷུན་པོའི་གཏོས་དང་མཉམ་ཞིང་། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་
གྲངས་སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་
མཆིས་པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང་། ཧར་ཝིད་ལྟ་བུ་ཡོ་རོབ་དང་། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
-1-



སྔོན་འགྲོའི་ཞུ་ཚིག
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པར་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ།།
ཞེས་དང༌། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང༌། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་ རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ ཕངས་པ་མེད་པར་
བཏང་སྟེ། ཕྱི་རབས་ རང་རེའི་བརྒྱུད་འཛིན་རྣམས་ལ་འཕྲལ་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་དང་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས། །



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང༌།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱ་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གཞོན་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང༌། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྲོད་དང་སྙན་ངག རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྒྲིགས་ཏེ་དཔེ་ཚོགས་མེས་པོའི་ཤུལ་བཞག་ཅེས་པ་སོགས་རིམ་པ་
བསྟར་ཆགས་སུ་པར་དུ་བསྐྲུན་དང་བསྐྲུན་རྩིས་ལས། ད་ལན་ང་ཚོས་འཚོལ་བསྡུ་
-3-



སྔོན་འགྲོའི་ཞུ་ཚིག
ཐུབ་པའི་ངོར་ཆེན་རྡོ་རྗེ་འཆང་ཀུན་དགའ་བཟང་པོས་གཙོས་དཔལ་ཨེ་ཝཾ་པའི་
མཁན་རབས་རིན་བྱོན་དག་གི་གསུང་རབ་ཁ་ཅིག་འདེམས་སྒྲིག་གཅེས་བཏུས་ཀྱི་
ཚུལ་དུ་མེས་པོའི་ཤུལ་བཞག་ཅེས་པའི་དཔེ་ཚོགས་འདི་ནས། རྒྱ་ཆེའི་ཀློག་པ་པོ་
རྣམས་ཀྱི་སྤྱན་ཟུང་ཡངས་པའི་འབབ་སྟེགས་སུ་འབུལ་རྒྱུ་ཡིན། །
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་
ལྡན་ཞིང་མཁྱེན་སྤྱན་ཡངས་པའི་མཁས་དབང་རྣམས་ ཀྱིས་དགོངས་འཆར་གྱི་
བཀའ་སློབ་སྩོལ་གནང་དང༌། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་
ཡོང་བ་མཁྱེན་མཁྱེན། ། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་
རྒྱས་ཤིང་། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་
པོས་དབེན་པའི་ཁ་ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་བསྒྲུབས་
ནུས་ན། མེས་རྒྱལ་ལ་ཞབས་ཏོག་འགྲུབ། རང་ རིགས་ལ་ལེགས་སྐྱེས་འབུལ།
རང་ཉིད་ཀྱི་ལ་རྒྱ་མངོན་ཐུབ་ པ་ ཞིག་ ཀྱང་འོང་བ་ནི་མཐོང་ཆོས་མངོན་གྱུར་
ལགས་པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༤པའི་ཟླ་ཚེས་ལ་གུས་ཕུལ།
-4-



༄༅། །བསྡུ་སྒྲིག་གསལ་བཤད།
དེ་ཡང་ རང་ཅག་ཁ་བ་ཅན་གྱི་ཞིང་འདིར་མི་ཚེ་ཤེས་རིག་ལ་བསྟིམས་
པའི་དམ་པའི་སྐྱེས་བུ་མང་པོས་ལོ་ངོ་སྟོང་ཕྲག་ལྷག་གི་དུས་ཡུན་ནང་། ཐུན་མོང་
དང་ཐུན་མོང་མིན་པའི་གཞུང་ལུགས་མང་པོ་ཞིག་ཐོག་མར་དཀའ་ཚེགས་ཀྱི་
རྔུལ་ཆུས་སྲོལ་ཕྱེས། བར་དུ་གཉིད་ཆག་ཟས་བརྗེད་ཀྱི་འཆད་ཉན་གྱིས་དར་
རྒྱས་བཏང༌། ཐ་མར་རྒྱུན་འཛིན་ཉམས་མེད་ཀྱིས་བརྗེད་བྱང་དུ་ཁྲག་དང་རྔུལ་
ཆུས་བྲིས་པའི་གསུང་རབ་རིག་གཞུང་རྣམས། གནམ་ས་མགོ་རྟིང་བསློག་པའི་
དུས་འགྱུར་ཁྲོད་མི་རིགས་ལ་དུངས་ཞེན་ཅན་ཁ་ཅིག་གིས་རང་གི་ཚེ་སྲོག་དང་ཉོ་
ཚོང་བྱས་ཏེ་ཐོབ་པའི་གླེགས་བམ་ཐར་ཐོར་ཙམ་ལུས་པ་ཡང་། རང་ཅག་གི་མིག་
མདུན་ནས་རྨེག་མེད་དུ་མི་འགྲོ་བར་ཕྱི་རབས་སྐལ་ལྡན་གྱི་རྒྱུད་འཛིན་དག་གི་
གསོས་སུ་བཞག་པ་ནི་ཤིན་ཏུ་ནས་ཀྱང་དོན་ཆེན་དུ་མཐོང་ནས། ད་ལན་འདིར་
ངོར་ཆེན་རྡོ་རྗེ་འཆང་ཀུན་དགའ་བཟང་པོ་གཙོས་དཔལ་ཨེ་ཝཾ་པའི་མཁན་རབས་
རིན་བྱོན་དག་གི་གསུང་རབ་ཁ་ཅིག་འདེམས་སྒྲིག་གཅེས་བཏུས་ཀྱི་ཚུལ་དུ་དེབ་
ཕྲེང་ཞིག་མེས་པོའི་ཤུལ་བཞག་ཅེས་པའི་དཔེ་ཚོགས་འདི་ནས། རྒྱ་ཆེའི་ཀློག་པ་
པོ་རྣམས་ཀྱི་སྤྱན་ཟུང་ཡངས་པའི་འབབ་སྟེགས་སུ་བསྟར་རྒྱུ་ཡིན།
༡༽ དེ་ཡང་ངོར་ཆེན་རྡོ་རྗེ་འཆང་ཀུན་དགའ་བཟང་པོ་སོགས་མཁན་རབས་
ཁ་ཅིག་གི་གསུང་དེབ་ཉི་ཤུ་ཙམ་ལ་ཨེ་ཝཾ་བཀའ་འབུམ་ཞེས་མཚན་གསོལ་ཏེ་ལོ་
གཉིས་ཀྱི་གོང་ནས་གཟིགས་པ་པོའི་སྤྱན་སྔར་ཕུལ་ཟིན་ཞིང་།
-5-



)
དང་་་་་་་་་་་་་་་་་་་་་་་ བསྡུ་སྒྲིག་གསལ་བཤད། མ་ན་་་་་་་་་་་་་་
༢ ད་ལན་ཡང་སྤྱི་ཚོགས་ཐོག་ནས་གསར་དུ་བཙལ་འཚོལ་ཐོབ་པའི་མཁན་
ཆེན་སངས་རྒྱས་ཕུན་ཚོགས་ཀྱི་གསུང་དེབ་གཅིག་དང་། མཁན་ཆེན་དཔལ་ལྡན་
ཆོས་ སྐྱོང་ གི་ གསུང་ དེབ་ བཞི་ བཅས་དག་ ཞུས་ དང་ ལེགས་ བསྒྲིགས་ བྱས་ ཏེ་
གཟིགས་པ་པོ་རྣམས་ཀྱི་སྤྱན་ལམ་དུ་ཕུལ་བ་ཡིན། །
བཀའ་ འབུམ་ འདི་ཡང་ གཟན་དཀར་མཆོག་སྤྲུལ་ཐུབ་བསྟན་ཉི་མའི་
བཀའ་སློབ་དང་མཛུབ་སྟོན་འོག་མ་དཔེ་འཚོལ་བསྡུ་དང་དཔེ་སྒྲིག་འགན་འཛིན་
པ་ཀརྨ་བདེ་ལེགས་དང་། སྤྱི་ཁྱབ་ལས་ཀའི་འགན་ཁུར་བ་འགྲོ་འདུལ་རྡོ་ རྗེ་
གཉིས་དང༌། ངོར་བཤད་གྲྭའི་མཁན་པོ་ཐུབ་བསྟན་སྙིང་པོ་མཆོག་ནས་ ལག་
བསྟར་གཙོ་སྒྲིག་པ་དང་ཞིབ་བཤེར་ལྟ་སྐུལ་བའི་འགན་གཅིག་ལྕོག་ཏུ་བཞེས་
ཤིང༌། ངོར་བཤད་གྲྭས་མཁན་སློབ་རྣམ་པས་ཞུས་དག་དང༌། སྐྱབས་རྗེ་དཔེ་ཝར་
མཆོག་སྤྲུལ་འཇམ་དབྱངས་བསོད་ནམས་དབང་པོ་ནས་པར་སྐྲུན་གྱི་ཡོན་སྦྱར་བ་
དང༌། དཔལ་བརྩེགས་བོད་ཡིག་ཞིབ་འཇུག་ཁང་ནས་བསྡུ་སྒྲིག་དང་རྩིས་འཕྲུལ་
གྱི་པར་གཞིར་བཅུག་སྟེ་འགྲེམས་སྤེལ་ཞུས་པ་ལགས་པས་རྒྱ་ཆེའི་དཔྱོད་ལྡན་
རྣམས་ཀྱིས་ལེགས་སྤེལ་ཉེས་འགོག་གི་རོག་འདེགས་ཅི་ལྕོག་གང་འོས་གནང་
བ་ཐུགས་རྗེ་ཆེ་ཞུ།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་ཐུབ་བསྟན་ཉི་མས་སོ། །
ਤੇ ਲੰਗਰ ਲਈ
ਮਨਿ
ਬਸ .



མཁན་ཆེན་དཔལ་ལྡན་ཆོས་སྐྱོང་གི་རྣམ་ཐར་ ་
མདོར་བསྡུས་བཞུགས།
མཁན་ཆེན་དཔལ་ལྡན་ཆོས་སྐྱོང་ནི། རབ་བྱུང་བཅུ་གཉིས་པའི་ཆུ་རྟ་སྤྱི་ལོ་
༡༧༠༢ལོར་ཨེ་ཝཾ་ཆོས་ལྡན་གྱི་བྱ་འདབས་སྤེལ་རོང་ཟུར་ཁང་ཞེས་པར་འཁྲུངས།
བྱིས་པའི་དུས་སུ་མཚན་རྡོ་རྗེ་ཕུན་ཚོགས་སུ་འབོད། དགུང་ལོ་བདུན་པར་མཚུངས་
མེད་བསྟན་འཛིན་ལྷུན་གྲུབ་ལ་གཙུག་ཕུད་ཕུལ་བས་མཚན་དཔལ་ལྡན་ཆོས་སྐྱོང་
དུ་གསོལ། ངོར་མཁན་ཆེན་བསོད་ནམས་དཔལ་ལྡན་སོགས་ལས་ཆོས་སྤྱོད་ཀྱི་
རིམ་པ་བསླབ་པ་ནས་ལམ་འབྲས་བུ་དང་བཅས་པའི་གདམས་ངག་གི་བར་བུམ་པ་
གང་བྱོའི་ཚུལ་དུ་གསན་སྦྱངས་མཛད། དགུང་ལོ་བཅུ་དགུ་པར་མཁན་ཆེན་བསོད་
ནམས་བཟང་པོ་ལས་བསྙེན་པར་རྫོགས་ཤིང༌། གཞན་ཡང་ས་སྐྱ་པ་ཀུན་དགའ་
བཀྲ་ཤིས་ཡབ་སྲས་དང༌། ཀརྨ་པ་ཞྭ་དམར་ནག །དགའ་ལྡན་ཁྲི་པ་རབ་འབྱམས་
པ་བྱམས་པ། འབྲུག་པ་ཐམས་ཅད་མཁྱེན་པ། སྨིན་གྲོལ་གླིང་པ། ཁམས་རྫོགས་
ཆེན་སྤྲུལ་པའི་སྐུ་སོགས་རིས་སུ་མ་ཆད་པའི་བཤེས་གཉེན་བཅུ་ཕྲག་གཉིས་ཙམ་
གཙུག་ཏུ་བསྟེན་ཏེ་གསན་བསམ་སྦྱངས་པ་མཐར་ཕྱིན་པས། དམ་པ་འདི་ཉིད་མདོ་
སྔགས་རིག་གནས་དང་བཅས་པར་མཁས་ཤིང་གྲུབ་པ་བརྙེས་པའི་སྐྱེས་བུ་དམ་
པར་གྲགས་ཤིང་གྲུབ། དགུང་ལོ་སོ་གཅིག་པ་ཆུ་གླང་སྤྱི་ལོ་༡༧ ༣ ༣ལོར་ངོར་ཆེན་
རྡོ་རྗེ་འཆང་གི་ཁྲིར་ཕེབས་ནས་གདན་ས་ལོ་བདུན་མཛད། གསུང་ངག་རིན་པོ་ཆེ་
ལམ་འབྲས་བུ་དང་བཅས་པ་སོགས་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་བར་
-7-



རྩོམ་པ་པོའི་རྣམ་ཐར། །
མེད་དུ་བསྐོར་ཏེ་སྐལ་ལྡན་གྱི་གདུལ་བྱ་ཇི་སྙེད་ཅིག་སྨིན་གྲོལ་གྱི་ལམ་ལ་བཀོད།
དེ་ནས་དགུང་ལོ་སོ་བརྒྱད་པར་སྡེ་དགེ་ཆོས་རྒྱལ་ཆེན་པོས་བཀའ་ཤོག་ཕེབས་
པར་བརྟེན། ཆོས་རྒྱལ་ཆེན་པོའི་དབུ་ཡི་མཆོད་གནས་སུ་ཕེབས། ལོ་བཅོ་ལྔའི་
རིང་མདོ་ཁམས་ཀྱི་ས་གནས་ཕལ་མོ་ཆེར་ཞབས་ཀྱིས་བཅགས་ཏེ། སྦྱིན་པ་རྣམ་
བཞིས་སྒོ་ནས་གདུལ་བྱ་དཔག་ཏུ་མེད་པ་སྨིན་པར་མཛད། དེ་རྗེས་དགུང་ལོ་ང་
གསུམ་པར་སླར་དབུས་ཕྱོགས་སུ་ཞབས་ཀྱིས་བཅགས་ཏེ། དཔལ་ས་སྐྱ་པ་ཆེན་
པོ་དང་། རྒྱལ་བ་ཡབ་སྲས། ཨེ་ཝཾ་བླ་བྲང་གི་བསྟན་འཛིན་བླ་ཆེན་རྣམས་སུ་འབུལ་
ཆེན་དང་། གདན་ས་ཆེན་པོ་དཔལ་ས་སྐྱ་དང༌། ལྷ་ས། བསམ་ཡས་སོགས་དབུས་
གཙང་གི་རིས་བྲལ་གྱི་དགོན་སྡེ་དང༌། ཆོས་གྲྭ་རྣམས་ལ་མང་ཇ་དང་གྲལ་འགྱེད།
དེ་དག་གི་གཙུག་ལག་ཁང་རྣམས་ཀྱི་རྟེན་གསུམ་ལ་མཆོད་འབུལ་དང༌། སྙན་དར་
གསོལ་བ། གསེར་ཆབ་བསྒྲོན་པ། གཞན་ཡང་དབུལ་ཕོངས་ལ་སྦྱིན་པ་སོགས་
དམིགས་བཅས་དང་། དགྱེས་རྡོར་སོགས་ཡི་དམ་རྣམས་ལ་ཐུགས་དམ་གྱི་ཉམས་
ལེན་རྩེ་གཅིག་ཏུ་གནང་བ་སོགས་དམིགས་མེད་ཀྱི་ཚོགས་རླབས་པོ་ཆེ་སོགས་སྐུ་
ཚེ་ཧྲིལ་པོ་རྣམ་དཀར་གྱི་མཛད་འཕྲིན་འབའ་ཞིག་གིས་རྫོགས། གསུང་ལས་སྐྱེས་
པའི་སློབ་མ་ཡང་ངོར་མཁན་ཆེན་བསོད་ནམས་ལྷུན་གྲུབ་དང་། མཁན་ཆེན་བྱམས་
པ་བཟང་པོ་སོགས་ཤིན་ཏུ་མང་པོ་ཞིག་བསྐྲུན་ཅིང༌། རྩོམ་པ་ཡང་རང་རྣམ་པོད་
གཉིས་སོགས་ལེགས་བཤད་དུ་མ་མཛད་དེ། མཐར་ཞིང་འདིར་གདུལ་བྱ་དེ་ཙམ་
དུ་གཟིགས་ནས། སྤྱི་ལོ་༡༧༦༠་དགུང་ལོ་དྲུག་ཅུ་པར་མྱ་ངན་ལས་འདས་པའི་ཚུལ་
བསྟན་པར་མཛད་དོ། ། ས་
ངོར་ཨེ་ཝཾ་ཆོས་ལྡན་གྱི་ཆོས་གྲྭ་ནས་ཐུབ་བསྟན་སྙིང་པོས། །
ར་ན་རང



དཀར་ཆག
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་
དང་པོ།…………………….
ལྕང་ལོ་ཅན་གྱི་ཕོ་བྲང་ཆེན་པོ་དང་ཚུལ་མཚུངས་པའི་གཙུག་ལག་ཁང་ཞིང་
ཁམས་རྒྱ་མཚོ་ཞེས་བྱ་བའི་དཀར་ཆག་མཐོང་བ་དོན་ལྡན། … (391)



མམསབྱརདྷདྷ་
དུནུབདུནYསྟཀ
བིཤཱབྲིཀྐདྷདནརྒྱལནུབཛྷཱམཱམཱསིབྷཱུརདྷངྒཙྪཀྲཀྲིཎོམིཤྲཀམཎཱབཱིཛེནོནྣཱདཡཛིཤཱབྷཱམསྱབཱསནཱམྦྷམཡཱཡཐཱབིདནཱབདཱནཱབདཱནཱyསྟཀཔྲཐམབིཛཧཱརཾ།
༄༅། །གྲངས་མེད་ཚེ་རབས་དུས་ནས་དཀར་ནག་སྦགས་པ་ལས་ཀྱི་ས་བོན་གྱིས་
བསྐྱེད་པ་ཅིར་སྣང་འཁྲུལ་པའི་བག་ཆགས་ཨར་འཐས་སུ་རང་གིས་
ཇི་ལྟར་མྱོང་བའི་རྟོགས་པ་བརྗོད་པ་སྣ་ཚོགས་ལྗོན་པ་
སྟུག་པོའི་འཁྲི་ཤིང་ཞེས་བྱ་བ་བཞུགས། །
གླེགས་བམ་དང་པོ།
ཨོཾ་སྭ་སྟི། རྒྱལ་བ་ཀུན་གྱི་མཁྱེན་པའི་ཡེ་ཤེས་མ་ལུས་གཅིག་བསྡུས་པ། །
གང་ལ་གང་འདུལ་ཚུལ་གྱིས་བཤེས་གཉེན་མཆོག་གི་སྐུར་སྤྲུལ་ཏེ། །འགྲོ་འདིའི་
ལས་ཉོན་མ་ལུས་སེལ་བའི་ཡང་དག་ལམ་སྟོན་པ། །མཚུངས་མེད་བླ་མ་མཆོག་
རྣམས་ ཞབས་ པད་ རྟག་ཏུ་ སྤྱི་ བོས་ ལེན། །གྲངས་ མེད་ བསྐལ་ པའི་ དུས་ ནས་
ཚོགས་གཉིས་ལམ་ནི་རབ་རྫོགས་ཀྱང༌། །མི་མཇེད་ཞིང་འདིར་སྐྱེ་དགུའི་རེ་བ་
མཐའ་ དག་ ཡོངས་ བསྐང་ཕྱིར། །གཟིགས་ པ་ རྣམ་ ལྔས་ཟས་གཙང་སྲས་གྱུར་
འཇིག་རྟེན་གསུམ་གྱི་མགོན། །བདུད་བཞིའི་དཔུང་བཅོམ་ཐུབ་པ་མཐོང་བ་དོན་
ལྡན་ཁྱོད་ཕྱག་འཚལ། །དེས་གསུངས་ཨཱ་ལི་ཀཱ་ལིའི་གདངས་ཤར་མདོ་སྔགས་
ལུང་ཉིད་དང༌། །དྲི་མེད་ཡེ་ཤེས་དམ་པའི་ཡུལ་གྱུར་རྟོགས་པ་དམ་པའི་ཆོས། །ཇི་
བཞིན་མ་འདྲེས་གཞན་ལ་གསལ་བར་ལེགས་པར་སྟོན་བྱེད་པའི། །བསྟན་པ་
ཆོས་ཀྱི་ཚོགས་ལའང་རྟག་ཏུ་གུས་པས་ཕྱག་འཚལ་ལོ། །གང་ལ་གང་འདུལ་ཚུལ་
གྱིས་འཕགས་པ་ཉན་ཐོས་རང་སངས་རྒྱས། །ས་བཅུ་ལ་གནས་རྒྱལ་སྲས་བྱང་
- 1 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཆུབ་སེམས་དཔའ་ཇི་སྙེད་དང༌། །ས་ཆེན་འདི་ན་བསྟན་ལ་རབ་ཞུགས་སུམ་ལྡན་
བཤེས་གཉེན་མཆོག །གྲངས་མེད་ཚོགས་མཆོག་དགེ་འདུན་ཆེ་ལ་རྟག་ཏུ་གུས་
ཕྱག་འཚལ། །མཚན་དཔེའི་རྒྱན་སྤྲས་གུར་གུམ་གཞོན་ནུའི་སྐུ། །ཡན་ལག་དྲུག་
ཅུའི་སྒྲ་དབྱངས་འབྱིན་པའི་གསུང་། །ཇི་ལྟ་ཇི་སྙེད་མ་འདྲེས་གསལ་བའི་ཐུགས།།
ཟུར་ཕུད་ལྔ་ལྡན་ངག་གི་དབང་ཕྱུག་མཆོག །རྒྱལ་ཀུན་ཡུམ་ཆེན་ངག་དབང་ལྷ་མོ་
ནི། །བཅུ་དྲུག་ལང་ཚོ་ནུ་འབུར་ཟུང་གིས་མཛེས། །ཏམྦུ་ར་ཡི་སྒྲ་དང་བསྡེབས་
པའི་དབྱངས། །འགྲོ་ཀུན་ཡིད་དབང་མྱོས་བྱེད་བློ་སྟེར་མ། །ཆུ་སྐྱེས་བསིལ་ཟེར་
རྒྱས་པའི་གདན་སྟེང་དུ། །ཏཱཾ་ཡིག་ལས་སྐྱེས་བཅོམ་ལྡན་ཚེ་སྦྱིན་མ། །འགྲོ་ཀུན་
འཆི་ བདག་ དུ༔ཁས་ རབ་ མནར་ཚེ། །དྲན་པའི་མོད་ ལ་ ཚེ་ ཡི་ དཔལ་ སྟེར་ ལྷ། །
གྲངས་མེད་བསོད་ནམས་བཙན་པོའི་སྟོབས་ཤུགས་དང༌། །དགེ་བཅུའི་ཁྲིམས་
ཀྱིས་ གསེར་ འཁོར་ འཛམ་ བུའི་ གླིང༌། །དབང་ བསྒྱུར་ ནོར་ འཛིན་ ཐམས་ ཅད་
བདེར་སྐྱོང་ཕྱིར། །ཚེ་རིང་ལྷ་ལས་འཕོས་འདྲའི་ཆོས་རྒྱལ་སྤྱི། །གང་དེའི་བཀའ་
ཡི་ལུང་བཟང་དྲི་མ་མེད། །སྤྱི་བོར་འཛིན་མཁས་དཔའ་མཛངས་སྟོབས་ཀྱིས་ཕྱུག །
དཀར་ནག་ བློ་ཡི་ སྲང་གཞལ་ ཕན་བདེ་སྟེར། །རྒྱལ་བསྟན་དགུང་ལ་འདེགས་
བྱེད་ཆོས་བློན་ཚོགས། །ཟས་གཙང་སྲས་པོའི་ཞལ་གྱི་བུམ་བཟང་ལས་འོངས་
ལུང་གི་ཆོས། །བརྒྱད་ཁྲི་བཞི་སྟོང་ཇི་སྙེད་མ་ལུས་ཇི་བཞིན་དགོངས་པའི་དོན། །
བཀའ་ཡི་བསྡུ་བ་རིམ་པར་མཛད་ཅིང་བསྟན་པའི་སྒྲོན་གྱུར་པའི། །འཕགས་པ་
གནས་བརྟན་མཆོག་དང་ལག་ན་རྡོ་རྗེ་སོགས་ལ་གུས། །གང་དེའི་དྲི་མེད་གསུང་
གི་བདུད་ རྩི་ མ་ལ་ཡ་ཡི་དྲི། །རྒྱན་མཆོག་ལ་ སོགས་འཕགས་ཡུལ་པཎ་གྲུབ་
ཐུགས་རྗེའི་རླུང་གིས་ཁྱེར། །དུག་གསུམ་ནད་ཀྱིས་གདུངས་པའི་འགྲོ་སྙིང་དག་ཏུ་



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རབ་སིམ་པས། །ཕན་བདེའི་ཟིལ་དངར་འཛམ་གླིང་ཡོངས་ལ་ཁྱབ་པའི་བྱེད་པོ་
གང༌། །འཕགས་ཡུལ་མཁས་པའི་གཞུང་བཟང་སྲིད་དོ་ཅོག །གངས་ལྗོངས་སྐྱེ་
དགུའི་དཔལ་དུ་འདྲེན་མཛད་པའི། །སྒྲ་བསྒྱུར་ལོ་པཎ་སྔ་ཕྱིར་གྲངས་མེད་བྱོན། །
ཀུན་ གྱི་ བཀའ་ དྲིན་ བསམ་ གྱིན་ སྙིང་ནས་དད། །སྙིགས་དུས་ བསྟན་འགྲོ་ལ་
དགོངས་ དུས་ གསུམ་ རྒྱལ་བའི་མཁྱེན་ བརྩེའི་འོད། །དྲི་མེད་ མཚོ་ གླིང་ པདྨའི་
སྦུབས་ལྷུང་ རང་བྱུང་མཚན་དཔེས་སྤྲས། །རྡོ་རྗེའི་སྐུ་བརྙེས་སྲིད་གསུམ་ཟིལ་ག
ནོན་པདྨ་རྒྱལ་པོ་དེའི། །བཀའ་དྲིན་གཞལ་དཀའ་སྙིང་ལ་སིམ་ཚེ་དད་གུས་ཡིད་
དབང་གཡོ། །སྔོན་གོམས་ཚོགས་གཉིས་ཕོ་ཉས་ལེགས་བསྐུལ་བསྟན་ལ་རབ་ཏུ་
བྱུང༌། །ཡེ་ཤེས་མཁའ་འགྲོས་བྱིན་གྱིས་བརླབས་འཕྲལ་ས་དྲུག་རྟོགས་པ་འཁྲུངས།།
འཚེ་བ་ཆོས་སྨྲའི་ལུགས་ངན་རབ་གཞིག་གནས་བརྟན་ཆོས་སྐྱོང་ཞེས། །མཚན་
ཙམ་གྱིས་ཀྱང་ཆོས་ལ་ཡང་དག་ལས་བྱས་དེ་ཡིས་སྲུངས། །བུ་རམ་ཤིང་པའི་རིང་
ལུགས་ཤིན་ཏུ་ཟབ་ཅིང་བརླིང་པའི་དོན། །རྒྱ་བོད་ཤིང་རྟའི་སྲོལ་འབྱེད་རྣམས་
དང་ཚུལ་གཅིག་སྨྲ་བའི་དབང༌། །འཛམ་གླིང་བསྟན་པའི་པདྨོའི་ཚལ་ཀུན་ཅིག་
ཅར་ཕྱེ་བའི་གཉེན། །ས་སྐྱ་པ་ཞེས་ལུགས་བཟང་མེས་པོ་རྗེ་བཙུན་གོང་མ་ལྔ། །
སྐལ་བཟང་རྣམ་འདྲེན་བཞི་པའི་གསུང་རབ་སྙན་པའི་རྒྱུད་མངས་གླུས། །ལུང་
བསྟན་རྣ་བའི་བདུད་རྩིས་དཔལ་བརྙེས་ཀུན་མཁྱེན་ཨེ་ཝཾ་པ། །ཀུན་དགའ་བཟང་
པོ་ཞེས་གྲགས་ སྙན་པའི་བ་དན་སྲིད་གསུམ་གཡོ། །རྒྱལ་བ་རྒྱ་མཚོའི་ རིགས་
བདག་རྡོ་རྗེ་སེམས་དང་གཉིས་སུ་མེད། །ཤཱཀྱའི་བསྟན་པ་རབ་མཛེས་ཀེ་ལ་ཤ་
ཡི་ ལྷུན་པོའི་ངོས། །སྤོབས་ པའི་ སྟོབས་རྒྱས་ལུང་ རིགས་ རལ་པའི་ཁུར་ཆེན་
ཕྱོགས་བཅུར་གཡོ། །རྟག་ཆད་ལྟར་ཞེན་གླང་པོ་དྲེགས་པའི་ཀླད་འགེམས་དཔའ་
D9
-3-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བོ་ཆེ། །ཐུབ་བསྟན་སྐྱོང་མཆོག་པདྨའི་ངང་ཚུལ་རིན་ཆེན་བཟང་པོའི་ཞབས། མཁས་
པ་ཀཱ་མ་ལ་ཤཱི་ལ། རྣམ་དག་ལུགས་སྲོལ་བཟང་པོ་ཉི་མའི་དཀྱིལ་འཁོར་མཛེས་འཆར་ལ།།
ཕྲག་དོག་ལོག་རྟོག་སྤྲིན་གྱིས་ཅུང་ཟད་སྒྲིབ་འདོད་ཀུན་གྱི་གཤེད། །ཞ་ལུ་བུ་སྟོན་ ཀུན་
མཁྱེན་གཡག་རོང་གོ་ཤཱཀ་མཁས་པའི་ཚར་གཅོད་རིགས་རླུང་གིས། །ཡོངས་སུ་
བསལ་ནས་ཕན་བདེའི་འོད་བརྒྱ་འཕྲོ་འདི་སུ་ཞིག་འགོག །དམར་སེར་རལ་གྲི་
འཛིན་པའི་ཟློས་གར་ལས། །གངས་ཅན་མུན་སེལ་ཆོས་ཀྱི་སྒྲོན་མེ་ཆེ། །ཀུན་དགའ་
བཀྲ་ཤིས་གྲགས་པའི་རྒྱལ་མཚན་ཉིད། །གངས་ཅན་བསྟན་པའི་རྒྱན་དུ་དེ་རྨད་
བྱུང༌། །དུས་གསུམ་རྒྱལ་བའི་ཕྲིན་ལས་མ་ལུས་པ། །གཅིག་བསྡུས་ལག་ན་རྡོ་
རྗེའི་མཐུ་རྫོགས་ནས། །སྙིགས་དུས་བསྟན་ལ་གནོད་བྱེད་མཐར་མཛད་པའི། །
འཁོན་སྟོན་བསོད་ནམས་རིན་ཆེན་བསྟན་པའི་རྒྱན། །སྲིད་གསུམ་ལྷ་མིའི་སྐྱབས་
ཀྱི་བྱེད་པོ་རུ། །གསང་གསུམ་འཁོར་ལོའི་མགོན་པོའི་རྣམ་འཕྲུལ་ལས། །རྒྱལ་
བསྟན་ཕན་བདེའི་གདུགས་དཀར་དྲང་པོར་འཛིན། །ཀུན་དགའི་མཚན་ཅན་ལྷ་
རིགས་མཆེད་གཉིས་རྒྱལ། །གྲུབ་པའི་འཁོར་ལོས་སྒྱུར་བ་བི་རཱུ་པས། །རྣམ་འདྲེན་
བསྟན་ལ་སྡང་བའི་གཅེར་བུའི་དཔུང་། །བཅོམ་པའི་རྣམ་ཐར་ངོ་མཚར་ཉེར་བཟུང་
ནས། །མཁས་པའི་ལས་བྱས་ཚུལ་ཁྲིམས་དཔལ་བཟང་པོ། །བསོད་ནམས་ཡེ་ཤེས་
ཚོགས་གཉིས་ཆུ་གཏེར་ལས། །འོངས་པའི་རྨད་བྱུང་ཐུགས་བསྐྱེད་ཡིད་བཞིན་
ནོར། །འགྲོ་འདིའི་རྒུད་ པ་སེལ་བའི་དཔལ་ཡོན་ཅན། །འཇམ་མགོན་བླ་མ་དེ་
མཐོང་དོན་དང་ལྡན། །རྒྱལ་བས་ལུང་བསྟན་བདུད་རྩི་ལེགས་བརྙེས་པའི། །ཀུན་
མཁྱེན་དགའ་བར་སྐྱེད་པའི་འདྲེན་པ་དེའི། །བསྟན་པའི་རྒྱལ་མཚན་སྲིད་མཐར་
སྒྲེང་བའི་དཔལ། །ཤར་ཆེན་རྡོ་ རྗེ་འཆང་བ་བློ་གྲོས་གྲགས། །ཁྱོད་ནི་ངེས་པར་
-
4 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཐོག་མེད་དུས་ནས་ཚོགས་གཉིས་མཐར་སོན་གྱུར། །སླར་ཡང་ཞིང་འདིར་གདུལ་
བྱའི་སྣང་ངོར་བཤེས་གཉེན་སྐུར་སྤྲུལ་ནས། །ཅི་འདོད་སྐྱེ་དགུའི་རེ་བ་ལེགས་
སྐོང་བསམ་འཕེལ་དབང་གི་རྒྱལ། །རྗེ་བཙུན་བྱང་ཆུབ་སེམས་ལྡན་བསྟན་འཛིན་
ལྷུན་གྲུབ་ ཁྱོད་ཉིད་བསྔགས། །མགོན་ཁྱོད་གྲངས་མེད་བསྐལ་པའི་དུས་ཉིད་
ནས། །སྙིགས་མའི་འགྲོ་འདི་མ་རིག་གིས་ནོན་ཚེ། །བརྩེ་ཆེན་ཐུགས་རྗེ་རྨད་བྱུང་
རླབས་ཆེན་གྱིས། །ཐར་པའི་ལམ་མཆོག་སྟོན་དེ་བསོད་ནམས་བཟང༌། །ཀུན་
དགའི་བསྟན་པ་རིན་ཆེན་གཞལ་མེད་ཁང་། །བཀྲ་ཤིས་ལྷུན་གྱིས་གྲུབ་པའི་རྒྱལ་
མཚན་རྩེར། །ཕན་བདེ་ཀུན་སྩོལ་དབང་གི་རྒྱལ་པོས་མཛེས། །འཇམ་མགོན་བླ་
མའི་ཡོན་ཏན་སྙིང་ནས་བསམ། །རྨད་བྱུང་ཚོགས་གཉིས་ཤིང་རྟ་ལ་གནས་ཏེ། །
རྒྱ་ཆེན་ཤེས་བྱའི་ལྷ་ ལམ་ཀུན་ཏུ་བགྲོད། །ཐུབ་བསྟན་པདྨོའི་ ཚལ་ གྱི་ གཉེན་
གཅིག་ པུ། །ཚུལ་ ཁྲིམས་ ལྷུན་གྲུབ་ ཞབས་ ལ་ གུས་ པས་ འདུད། །དུས་ གསུམ་
སངས་རྒྱས་གསུང་གི་དབང་ཕྱུག་ཉིད། །གངས་ལྗོངས་སྐྱེ་དགུའི་མགོན་འཁྲུངས་
འབྲོམ་སྟོན་རྗེའི། །བསྟན་པའི་དཔལ་གྱུར་མཉམ་མེད་ཤ་ར་བའི། །ཐུགས་རྗེའི་
ཟློས་གར་ནམ་མཁའ་བསམ་འགྲུབ་ཞབས། །སངས་རྒྱས་ཀུན་གྱི་མཁྱེན་བརྩེ་
གཅིག་བསྡུས་པ། །ཁྱབ་བདག་བླ་མ་དཔལ་ལྡན་རྡོ་རྗེ་འཛིན། །ཟབ་རྒྱས་ཆོས་
འཁོར་བསྐོར་བའི་ཕྲིན་ལས་ཅན། །བསྟན་འགྲོའི་མིག་གཅིག་རྣམ་འདྲེན་བཟང་
པོར་འདུད། །རིགས་རུས་ཕུན་ཚོགས་རྣམ་དག་བསྟན་ལ་ཞུགས། །མཁྱེན་རབ་
ཤེས་བྱའི་ཆོས་ཀུན་མ་ལུས་གཞལ། །སྙིང་རྗེས་རྒྱུད་བརླན་བསྟན་པ་ཚུལ་བཞིན་
སྐྱོང༌། །རིན་ཆེན་མི་འགྱུར་རྒྱལ་མཚན་ཤར་པ་རྗེ། །ལུང་རྟོགས་དཔལ་བརྙེས་ལས་
སྨོན་བཟང་པོ་སད། །དབེན་པའི་གནས་སུ་བཤད་སྒྲུབ་རྒྱལ་མཚན་བསྒྲེངས། །



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
མཐོང་ ཐོས་ འབྲེལ་ ཡོད་ འགྲོ་ བ་ གྲངས་ མེད་ ལ། །འཕགས་ ནོར་ བདུན་ སྩོལ་
བསོད་ནམས་ཆོས་འཕེལ་ མཚན། །རབ་འབྱམས་ཤེས་ བྱའི་ ཡུལ་ཀུན་ལེགས་
པར་གཟིགས། །སྔགས་གཞུང་རྒྱ་མཚོའི་གདམས་པའི་ཆུ་གཏེར་བཟུང་། །ལུས་
ཅན་སྒོ་གསུམ་སྒྲིབ་པའི་དྲི་སྦྱོང་བའི། །མཁྱེན་བརྩེ་ནུས་གཏེར་ཀུན་དགའ་ལྷུན་
གྱིས་གྲུབ། །སྐྱེ་བ་དུ་མར་སྦྱངས་པའི་བག་ཆགས་ཀྱིས། །གཞོན་ནུའི་དུས་ནས་
བློ་གྲོས་ཕུན་སུམ་ཚོགས། །ཨེ་ཝཾ་ཆོས་ལ་དབང་བསྒྱུར་འདུས་པའི་སྡེའི། །རྡོ་རྗེ་
སློབ་དཔོན་མཆོག་ཏུ་དེ་རྨད་བྱུང༌། །ཕྱི་ལྟར་ངུར་སྨྲིག་འཛིན་པ་དམ་པའི་ཚུལ། །
ནང་ལྟར་རྡོ་རྗེ་ཐེག་པའི་རྣལ་འབྱོར་པ། །གསང་བ་ངེས་པ་དོན་གྱི་རྡོ་རྗེ་འཆང༌། །
སངས་རྒྱས་བསྟན་པའི་གྲགས་པ་སྲིད་ན་སྙན། །གང་ཞིག་ཐོག་མ་མེད་པའི་དུས་
ཉིད་ནས། །བསོད་ནམས་ ཡེ་ ཤེས་ཚོགས་གཉིས་མཐར་ སོན་ནས། །སླར་ཡང་
བཤེས་ གཉེན་ཆེན་པོའི་ཚུལ་བསྟན་ཏེ། །ཕན་བདེའི་ ལམ་ སྟེར་བསོད་ནམས་
དབང་གིས་ཕྱུག །འཕགས་ཡུལ་མཁས་དང་གྲུབ་པ་ལས་འོངས་པའི། །སྙན་རྒྱུད་
གདམས་པའི་གསུང་གི་བདུད་རྩིའི་རྒྱུན། །གང་ཐུགས་བུམ་པར་གཏམས་པའི་
ཚར་པ་རྗེའི། །བསྟན་པའི་གསལ་བྱེད་གནས་གསར་པ་ལ་འདུད། །མཁས་གྲུབ་
དུ་མའི་ཞབས་ཟུང་སྤྱི་བོས་བསྟེན། །སྙན་བརྒྱུད་གདམས་པའི་བདུད་རྩི་སྙིམ་པས་
གསོལ། །ཐོས་བསམ་སྒོམ་དང་འཆད་པའི་སྙིང་སྟོབས་ཀྱིས། །གསང་ཆེན་ཆོས་
ལ་དབང་འབྱོར་བཀྲ་ཤིས་བཟང༌། །ཁྱད་པར་ས་བཅུའི་མཐར་སོན་མ་ཕམ་པའི། །
བསྟན་པའི་མིག་འབྲས་ལྟ་བུ་བུ་སྟོན་རྗེ། །འཛམ་གླིང་ཡོངས་གྲགས་མཆོག་གི་
རིང་ལུགས་འཛིན། །འཇམ་དཔལ་ཆོས་མཆོག་བཤེས་གཉེན་དམ་པར་བསྔགས།།
གངས་ལྗོངས་སྐྱེ་དགུའི་དགའ་བ་རྫོགས་ལྡན་ལ། །སྤྱོད་ཕྱིར་ཕན་བདེ་སྤེལ་བའི་
- 6 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རྒྱན་གཅིག་པུ། །བསྟན་པའི་སྒྲོན་མེ་མཆོད་ཡོན་ཉི་ཟླའི་ཚུལ། །རྒྱལ་དབང་ཡབ་
སྲས་བཀའ་དྲིན་སྙིང་ནས་ཁུམས། །དུས་གསུམ་ཀུན་མཁྱེན་གཟིགས་པ་ཀརྨའི་
མཚན། །སྐྱེ་དགུའི་མགོན་གྱུར་ གང་ དེའི་བཞེད་ གཞུང་ དང༌ ། །གཙུག་ ལག་ རྒྱ་
མཚོའི་བདག་ཉིད་ཆོས་ཀྱི་རྗེ། །ཡོངས་འཛིན་སི་ཏུ་པར་གྲགས་ཕྱག་གི་ཡུལ། །སྨྲ་
མཆོག་ཐུགས་མཚོ་ལས་འོངས་རིག་པའི་རྒྱུན། །ངོ་མཚར་སྙིང་སྟོབས་ བློ་ཡིས་
ལེགས་བླངས་ཏེ། །བོད་ཆེན་ཡོངས་ལ་ཁྱབ་པའི་བཀའ་དྲིན་ཅན། །ཚུལ་ཁྲིམས་
རིན་ཆེན་ལོ་ཆེན་གང་དེར་བསྔགས། །གྲངས་མེད་སྨོན་ལམ་བཟང་པོའི་ཆུ་གཏེར་
ཆེ། །སྐྱེ་དགུའི་བསོད་ནམས་རི་བོས་བསྲུབས་པའི་བཅུད། །ཐུབ་བསྟན་པད་ཚལ་
རྒྱས་ བྱེད་ རིམ་ བྱོན་ གྱི། །བསྟན་ འཛིན་ ཉི་ ཟླའི་ ཚོགས་ རྣམས་ ཕྱག་གི་ཡུལ། །
འཛམ་བུའི་གསེར་གྱི་བྱེ་མར་སྐྱེས་པའི་སྙིང་། །བྱེ་རུའི་འཁྲི་ཤིང་རླུང་གིས་བསྐྱོད་
འདྲ་བ། །དམར་སེར་ཡིད་འོང་འགྲོ་ཀུན་ རྗེས་སུ་ཆགས། །སྲིད་ཞིའི་བརྟན་པ་
ཕྲོགས་ཤིག་རིག་བྱེད་མ། །མ་ཧཱ་དེ་ཝའི་སྲས་གྱུར་ཁམས་གསུམ་ཀུན། །གཡོ་
ཞིང་དངངས་པའི་ངལ་བ་ལ་གཟིགས་ཏེ། །རྒྱལ་བས་ཐབས་མཁས་མཛད་པའི་
རྗེས་སུ་བསྐྱོད། །བསྟན་འཛིན་དབྱིག་གིས་སྐྱོང་དེ་ཚོགས་ཀྱི་བདག །ཁྱོད་སྐུ་དྲན་
པའི་མོད་ལ་སྣོད་བཅུད་ཀུན། །མ་ལུས་དབང་སྡུད་འདོད་དགུའི་ཆར་འབེབས་
ཤིང་། །སྲིད་ཞིའི་དགའ་བདེ་སྙིང་ལ་སིམ་མཛད་པ། །ཁྲོ་ཆེན་འདོད་པའི་རྒྱལ་
པོས་བདག་སྐྱོངས་ཤིག །བསྟན་པ་རིན་ཆེན་སྲུང་ཞིང་སྐྱོང་བ་དང༌། །མ་རུངས་
བདུད་ཀྱི་རྩ་ལག་འཇོམས་པའི་ཕྱིར། །དུས་གསུམ་རྒྱལ་བའི་ཕྲིན་ལས་མ་ལུས་
ཀུན། །གཅིག་བསྡུས་བསྟན་སྲུང་གཙོ་བོ་རྡོ་རྗེ་གུར། །ཁྱོད་མཚན་དྲན་པའི་མོད་
ལ་ བདུད་སྡེའི་ དཔུང་། །ཕྱེ་མར་ འཐག་མཛད་མཐུ་ལྡན་དྲེགས་ པའི་ གཙོ། །



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བསྟན་དང་བསྟན་འཛིན་བུ་བཞིན་ལེགས་སྐྱོང་བའི། །ཨུཏྤལ་མདོག་མཛེས་བྲམ་
ཟེས་ཤིས་པ་སྩོལ། །སྲིད་གསུམ་གཙོ་མོ་འདོད་ཁམས་དབང་མོ་ཆེའི། །བཀའ་
ཉན་གསུང་སྡོད་དཔའ་མོ་རེ་ཝ་ཏཱི། །རྩ་བརྒྱུད་བླ་མ་དཔལ་ཆེན་གཤེད་དགྲ་ཡི། །
དམ་ཚིག་རྗེས་དགོངས་བདག་ཅག་བུ་བཞིན་སྐྱོངས། །གྲངས་མེད་སྦྱིན་འབྲས་
སྨོན་ལམ་བཟང་ པོའི་མཐུས། །མི་ཟད་ནམ་མཁའི་མཛོད་ལ་དབང་བྱེད་པོ། །
ངལ་བསོས་པོ་དང་རྨུགས་འཛིན་ནོར་རྒྱུན་མས། །སྲིད་ཞིའི་དགེ་ལེགས་སྤེལ་
བའི་གྲོགས་མཛོད་ཅིག ། ་་ །
བདག་ནི་ལས་ཉོན་གྱིས་འཕངས་འཁོར་བའི་རྒྱ་མཚོར་བྱིངས་གྱུར་ཀྱང་། །
འོན་ཏེ་སྨོན་ལམ་དགེ་བ་ འགའ་ ཡི་རྟེན་ཅིང་འབྲེལ་ འབྱུང་ གིས། །ཁ་བ་ཅན་
འདིར་རྙེད་དཀའི་ལུས་ཐོབ་ཐུབ་དབང་བསྟན་ལ་ཞུགས། །དམ་པའི་དྲིན་ལས་
ཡང་དག་ལམ་བཟང་ཅི་ཡང་ཐོས་འདི་མཚར། །སྔོན་བྱུང་མཁས་ཤིང་གྲུབ་པའི་
རྣམ་ཐར་ཆབ་རྒྱུན་མ་དྲོས་མཚོར། །རླབས་ཆེན་རྒྱལ་སྲས་མཛད་པ་འཛམ་བུའི་
གསེར་འདྲ་ལེགས་མཐོང་ཚེ། །ཁོ་བོས་རྟོགས་བརྗོད་འཁྲུལ་པའི་མྱོང་གཏམ་ཆུ་
ཐིགས་ཙམ་ཞིག་ནི། །བཀོད་འདིར་མཁས་རྣམས་གཟིགས་པའི་ཡུལ་མིན་དད་
ལྡན་ཕན་ཕྱིར་དྲི། །དམ་པའི་ལེགས་མཛད་ངོ་མཚར་བཀོད་པ་དྲི་མེད་མུཀྟི་ཀ
མཁས་བཙུན་གྲུབ་པའི་ཐུགས་མཚོ་ལས་འོངས་ཚིག་གི་སྲད་བུ་ལ། །ལེགས་པར་
བརྒྱུས་པའི་ཕུལ་བྱུང་ཕྲེང་མཛེས་འཇིག་རྟེན་གསུམ་གྱི་རྒྱན། །ཁོ་བོའི་རྫུན་ཚིག་
མཆིང་བུའི་ཕྲེང་བ་བསྒྲིགས་འདི་བླུན་རྣམས་མཛེས། །འོན་ཀྱང་རྡོ་རྗེ་ཐེག་པའི་
སློབ་དཔོན་མཁན་པོར་གྱུར་རྣམས་ལ། །ཚུལ་དང་མཐུན་པའི་ཡོན་ཏན་བརྗོད་
ཅིང་མངོན་པར་བསྔགས་དེ་ནི། །བསྐལ་པ་མང་པོའི་སྡིག་པ་དག་ཅིང་ཡོན་ཏན་
-
8-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བསམ་ མི་ ཁྱབ། །ངེས་ པར་ སྐྱེ་ ཞེས་མདོ་ རྒྱུད་ བསྟན་བཅོས་དྲི་མེད་དག་ ལས་
གསུངས། །དེ་ཕྱིར་དད་དང་མོས་གུས་ལྡན་པའི་སྡོམ་བརྩོན་མཆོག་རྣམས་དང༌། །
བསྟན་པའི་སྦྱིན་བདག་ཆོས་རྒྱལ་ཆེན་པོས་གཙོར་བྱས་གྲྭ་སློབ་ངོར། །ཁོ་བོའི་
རྟོགས་བརྗོད་མ་ སྦས་གསལ་ བར་ ཇི་ བཞིན་ལེགས་འགོད་ ཀྱི། །བླ་མ་མཁའ་
འགྲོས་ གནང་ བསྩལ་ ཞིང་ མཁས་ རྣམས་ བཟོད་ པར་ བཞེད། །གྲངས་ མེད་ ཚེ་
རབས་དུས་ནས་དཀར་ནག་ལས་ཀྱི་ས་བོན་བཏབ་པ་ལས། །བསྐྱེད་ཅིང་ཅིར་
སྣང་འཁྲུལ་པའི་བག་ཆགས་སྨིག་རྒྱུ་དག་ལ་ཨར་འཐས་སུ། །རང་བློར་གང་ཤར་
བྲིས་པའི་རྟོགས་བརྗོད་སྣ་ཚོགས་ལྗོན་པའི་འཁྲི་ཤིང་འདི། །སྐལ་མཉམ་མོས་
པའི་གདུང་བ་བསལ་ཕྱིར་སྤྲོས་པའི་ལོ་འདབ་གཡོ་འདིར་ལྟོས། ། ཁ་ལ་
དེ་ཡང་འཇིག་རྟེན་ན་མངོན་པར་མཐོ་བ་དབང་པོ་དང་ཚངས་པ་དང་དྲག་པོ་
དང་དཔལ་མོའི་དཔལ་དང་གདེངས་ཅན་མ་ལ་སོགས་པ་སྟེ། བདག་ཅག་འགྲོ་བ་
ལྷ་དང་བཅས་པའི་སྐྱབས་གཅིག །ཁམས་གསུམ་ན་ཆོས་ཀྱི་རྒྱལ་པོ་ཆེན་པོར་
གྱུར་ཏེ། སྲིད་པ་གསུམ་གྱིས་བསྡུས་པའི་སྐྱེ་དགུ་རྣམས་ཀྱི་གཏི་མུག་གི་མུན་པ་
རྩད་ནས་འཇོམས་ཤིང་ཕན་བདེའི་ལམ་གསལ་བར་བྱེད་པའི་སྒྲོན་མེ། འཁོར་བ་
དང་ལས་ཉོན་གྱི་རྒྱ་མཚོ་ཆེན་པོ་ལས་སྒྲོལ་བའི་ཐབས་མཁས་ཀྱི་དེད་དཔོན་ཆེན་
པོ། ཉོན་མོངས་པའི་གཅོང་རོང་ཆེན་པོ་ལས་ངེས་པར་འཛིན་ཅིང་ཐར་པ་དང་
ཐམས་ཅད་མཁྱེན་པའི་གྲོང་ཁྱེར་ག་ལ་བ་དེར་བདེ་བླག་ཏུ་འཇུག་པའི་ཐེམ་སྐས།
ཐེག་པ་གསུམ་གྱི་དམ་ཆོས་བདུད་རྩིའི་གྲུ་ཆར་གང་ལ་ཅི་འདོད་དུ་སྩོལ་བས་སྐུ་
བཞིའི་མྱུ་གུ་སྨིན་པར་བྱེད་པའི་ཐུགས་རྗེའི་རླན་ཆེན་པོ། གང་ཞིག་མཐོང་བ་དང་
ཐོས་པ་དང་དྲན་པའམ་གུས་པས་བསྟེན་པ་དག་ལ་ཐོག་མ་མེད་པའི་སྒོ་གསུམ་གྱི་
- 9 -



བལར་
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
སྒྲིབ་གཉིས་བག་ཆགས་དང་བཅས་པ་དྲུངས་ནས་བཅོམ་སྟེ་སྐུ་གསུམ་དུ་འགོད་
པར་བྱེད་པའི་བདག་ཉིད་ཆེན་པོ་དཔལ་ལྡན་བླ་མ་དམ་པ་རྣམས་ཀྱི་རྣམ་པར་
ཐར་པ་རྒྱ་མཚོ་ལྟ་བུའི་ཡོན་ཏན་ཡོངས་སུ་རྫོགས་པ་མཐོང་བ་ལྟ་ཅི་སྨོས། དེ་དག་
གི་ནང་ནས་ཆེས་ཤིན་ཏུ་ཕྲ་བ་ཆུ་ཐིགས་ཙམ་ཞིག་མཐོང་བ་དང་ཉན་པ་དང་འདྲི་
བར་བྱེད་པ་དེ་དག་ནི་ཐོག་མ་མེད་པ་ནས་ལས་ཀྱི་སྒྲིབ་པ་ཤིན་ཏུ་རྣམ་པར་དག་
པ་ཡིན་ཏེ་ཅི་ཞིག་ན། རྣམ་སྣང་སྒྱུ་འཕྲུལ་དྲྭ་བ་ལས། །བྱམས་པས་དེ་བཞིན་
གཤེགས་པ་ཐམས་ཅད་ལ་ཕྱག་བྱས་ནས་གསོལ་པ། སྐུ་གསུང་ཐུགས་ཀྱི་དབང་
བསྐུར་བ་ལ་སློབ་དཔོན་ ཇི་ལྟར་བལྟ་བར་བྱ། རིགས་ ཀྱི་བུ་བྱང་ཆུབ་སེམས་
དཔའ་དང་དེ་བཞིན་གཤེགས་པ་ཐམས་ཅད་ ཀྱིས། འདི་ནི་རྡོ་རྗེ་བྱང་ཆུབ་ཀྱི་
སེམས་སུ་བལྟ་བར་བྱའོ། །དེ་ཅིའི་ཕྱིར་ཞེ་ན། བྱང་ཆུབ་ཀྱི་སེམས་དང་རྡོ་རྗེ་སློབ་
དཔོན་འདི་ གཉིས་ གཉིས་ སུ་བྱར་མེད་ཅིང་ཞེས་པའི་བར་ནས་ ཕྱོགས་བཅུའི་
སངས་རྒྱས་དང་ བྱང་ཆུབ་སེམས་དཔའ་ཐམས་ཅད་དུས་ གསུམ་དུ་བྱོན་ནས་
སློབ་དཔོན་ལ་མཆོད་པ་བྱེད་དོ། །སློབ་དཔོན་ནི་དེ་བཞིན་གཤེགས་པ་ཐམས་
ཅད་ཀྱི་ཕའམ་མའོ་ཞེས་གསུངས་ཤིང༌། རྡོ་རྗེ་ཕྲེང་བ་ལས། ལུས་ནི་འདི་ཉིད་
ཀུན་ལ་འདིར། །དེ་བཞིན་གཤེགས་པ་ཐམས་ཅད་བཞུགས། །ཞེས་དང༌། ཁྱོད་ནི་
དགེ་བ་ཡོངས་སྨིན་པ། །དེ་བས་རྡོ་རྗེ་སློབ་དཔོན་གྱི། །ལུས་ལ་རྒྱལ་བ་ཐམས་
ཅད་བཞུགས། །ཞེས་དང༌། རྡོ་རྗེ་མཁའ་འགྲོ་ལས། སངས་རྒྱས་ཀུན་གྱི་རང་བཞིན་
སྐུ། །ཡན་ལག་བྱང་ཆུབ་སེམས་དཔའ་སྟེ། །བ་སྤུ་རྣམས་ནི་དགྲ་བཅོམ་ཉིད། །སྤྱི་
གཙུག་རིགས་ལྔའི་སངས་རྒྱས་ཏེ། །འཇིག་རྟེན་པ་ནི་ཞབས་ཀྱི་གདན། །འོད་ཟེར་
གནོད་སྦྱིན་གསང་བ་སོགས། །ཞེས་བྱ་བ་ལ་སོགས་པ་རྒྱ་ཆེར་གསུངས་པ་ལྟར་
- 10 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བླ་མའི་ཡོན་ཏན་བརྗོད་པས་ན་སངས་རྒྱས་དང་བྱང་ཆུབ་སེམས་དཔའ་ཉན་ཐོས་
དང་རང་སངས་རྒྱས་སོགས་མདོར་ན་འཁོར་འདས་ཀྱི་བསྔགས་འོས་ཐམས་ཅད་
ཀྱི་ཡོན་ཏན་བརྗོད་པར་འགྱུར་བའི་ཕྱིར་རོ། །གལ་ཏེ་དེ་ལས་ཅིར་འགྱུར་སྙམ་ན།
སྡུད་པ་ལས། བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། །ཅི་ཕྱིར་ཞེ་ན་
མཁས་པའི་ཡོན་ཏན་དེ་ལས་འབྱུང་། །ཞེས་པ་ལྟར་ཡོན་ཏན་ཐམས་ཅད་དེ་ལས་
འབྱུང་དགོས་པའི་ཕྱིར། གཞན་ཡང་རིམ་ལྔ་ལས། མུན་ནག་རབ་རིབ་ཁེངས་པ་
ལ། ། དྲིན་གྱིས་སྣང་བ་ཐོབ་པར་འགྱུར། །ཞེས་དང༌། མཚམས་མེད་ལྔ་ཡི་ལས་
ཅན་དང་། །མི་གང་བསོད་ནམས་དམན་པས་ཀྱང་། །ཡིད་བཞིན་ནོར་དང་འདྲ་བ་
གཞན། །བླ་མའི་དྲིན་གྱིས་ཐོབ་པར་འགྱུར། །ཞེས་དང༌། ཁྱད་པར་བསྟན་པའི་
རྩ་བ་སོ་སོར་ཐར་པའི་བཀའ་དྲིན་སྩོལ་བའི་མཁན་པོ་དང༌། བླ་ན་མེད་པའི་བྱང་
ཆུབ་ཏུ་སེམས་བསྐྱེད་པའི་སློབ་དཔོན་ཆེན་པོ་དང་། ཟབ་མོ་རྡོ་རྗེ་ཐེག་པའི་རྒྱུད་
སྡེ་ཆེན་པོ་བཞིའི་དབང་བསྐུར་ཞིང་ལམ་ཕྱིན་ཅི་མ་ལོག་པ་ཡང་དག་པར་སྟོན་
པའི་བླ་མ་དམ་པ་མཆོག་རྣམས་དང༌། གཞན་ཡང་དེ་དག་གི་རྗེས་སུ་འཇུག་ཅིང་
ཚུལ་ཙམ་འཛིན་ཅིང་སྟོན་པར་བྱེད་པ་དེ་དག་གི་ཡོན་ཏན་བརྗོད་པ་དང༌། འདྲི་བ་
དང༌། ཕྱག་དང་བཀུར་སྟི་བགྱིས་པའི་བསོད་ནམས་ཀྱང་དཔག་ཏུ་མ་མཆིས་ཏེ།
འདུལ་བ་ལུང་ལས་ཀྱང་། མཁན་པོར་སྟོན་པའི་འདུ་ཤེས་དང་། ཕ་དང་མའི་འདུ་
ཤེས་ཀྱི་མཆོད་པར་བྱའོ། །ཞེས་དང༌། བ་ཚྭ་ཅན་ཆུ་ཀླུང་གི་མདོ་ལས་ཀྱང༌། ལྔ་
བརྒྱ་ཐ་མར་གྱུར་པ་ན། །ང་ཉིད་སློབ་དཔོན་གཟུགས་ཀྱིས་གནས། །ང་འོ་སྙམ་དུ་
ཡིད་བྱོས་ལ། །དེ་ཚེ་དེ་ལ་གུས་པ་བསྐྱེད། །ཅེས་དང༌། སངས་རྒྱས་ཕལ་པོ་ཆེ་
ལས་ཀྱང་། དགེ་བའི་བཤེས་གཉེན་གྱིས་ཟིན་པའི་བྱང་ཆུབ་སེམས་དཔའ་ངན་
-11-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
སོང་དུ་མི་འགྲོ་བ་དང༌། མྱུར་དུ་མངོན་པར་རྫོགས་པར་འཚང་རྒྱ། ཞེས་དང༌།
ཤར་གྱི་རི་བོའི་སྡེ་ལས། བདག་ནི་བྱང་ཆུབ་སེམས་དཔའ་སེམས་དཔའ་ཆེན་པོ་
རྣམས་ལ་ཕྱག་འཚལ་ལོ། །ཞེས་པ་ནས། ཐ་ན་དུད་འགྲོའི་སྐྱེ་གནས་སུ་གཏོགས་
པའི་ བྱང་ ཆུབ་ སེམས་ དཔའ་ རྣམས་ ལ་ ཕྱག་ འཚལ་ ལོ། །ཞེས་ སོགས་ རྒྱ་ཆེར་
གསུངས་པ་ལས་རྟོགས་པར་བྱའོ། །། །
དེ་བས་ན་སྐྱེ་བུ་དམ་པ་དེ་དག་གི་རྒྱལ་སྲས་ཀྱི་མཛད་པ་སྟོན་ཀའི་ནམ་མཁའ་
དྭངས་པ་ལྟ་བུ་ལ་ཉི་མའི་དཀྱིལ་འཁོར་བརྒྱ་ཕྲག་དུས་གཅིག་ཏུ་རྒྱས་པར་ཤར་བ་
ལྟ་བུ་ཞིག་ན་ཁོ་བོ་ཅག་གི་ཡོན་ཏན་སྲིན་བུ་མེ་ཁྱེར་ལྟ་བུ་གཞན་ལ་སྟོན་པ་དང་
འདྲི་བ་ལ་དགོས་པ་ཆེས་ཤིན་ཏུ་ཆུང་སྟེ། འཇམ་དབྱངས་བླ་མ་ས་སྐྱ་པཎྜི་ཏ་ཆེན་
པོའི་གསུང་རབ་དགོངས་གསལ་ལས། མཁས་པ་རྣམས་ཀྱི་བསྟན་བཅོས་ཀྱི། །
ཚིག་དོན་ལ་ནི་བྱིན་རླབས་ཡོད། །ཅེས་དང༌། འབྲེལ་མེད་སྣ་ཚོགས་བྲིས་པ་ལ། །
བསྟན་བཅོས་ཡིན་ཞེས་ཉན་བཤད་བྱེད། །བླུན་པོ་དགའ་བ་བསྐྱེད་ནུས་ཀྱི། །
མཁས་རྣམས་དགའ་བ་བསྐྱེད་མི་ནུས། །དག་དུག་བསྡུས་པའི་གོས་ལ་ནི། །ཆེན་
པོ་རྣམས་ཀྱི་ཆས་མི་རུང་། །དེ་བཞིན་མཐུན་ཚག་བསྡུས་པ་ཡི། །ཆོས་ཀྱིས་དད་
ཅན་འཚང་མི་རྒྱ། །ཞེས་གསུངས་པ་ལྟར་དམ་པ་གོང་མ་རྣམས་ཀྱི་རྣམ་པར་ཐར་
པ་ཉི་མའི་གཉེན་གྱི་གསུང་རབ་དྲི་མ་མེད་པ་ལྟ་བུ་དེ་དག་གི་རྗེས་སུ་རློམ་པའི་
བཟང་པོ་ཡོན་ཏན་འདྲ་བའི་བྱ་བ་སྣ་རེ་ཙམ་ཡོད་པ་མཛུབ་མོའི་རྩེར་སྟོན་པ་དང༌།
རང་གི་ངན་པ་སྐྱོན་གྱི་རིགས་ཇི་སྙེད་ཅིག་ཡོད་པ་སྙིམ་པར་སྦེད་པ་ལྟ་བུ་འདི་
རིགས་ལ་དགོས་པ་ཤིན་ཏུ་ཆུང་བ་ནི། མཁས་གྲུབ་བླ་མ་རྡོ་རྗེ་འཆང་སངས་རྒྱས་
ཕུན་ཚོགས་ཀྱི་རྣམ་པར་ཐར་པ་ངེས་འབྱུང་གཏམ་གྱི་རོལ་མཚོ་ལས་ཀྱང༌། སྐྱོན་
12 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མེད་དལ་འབྱོར་ལུས་བཟང་ཐོབ་ཀྱང་ཕལ་ཆེར་མི་ཁོམ་དབང་དུ་སོང་། །ཤཱཀྱའི་
སྲས་ཀྱི་ རྗེས་སུ་ཞུགས་ཀྱང་ཤཱཀྱའི་གསུང་ལ་རྒྱབ་ཀྱིས་ཕྱོགས། །ཡོངས་འཛིན་
དམ་པ་ཇི་སྙེད་བསྟེན་ཀྱང་དམ་པའི་བྱིན་རླབས་ཆེར་མ་ཞུགས། །ཟབ་རྒྱས་དམ་
ཆོས་མང་དུ་ཐོས་ཀྱང་ཕལ་ཆེར་མི་རྐྱང་ཙམ་དུ་བས། །དེ་སླད་ས་ཆེན་རྡུལ་དང་
རིན་ཆེན་ བཞིན། །བདག་ སྐྱོན་ མཐའ་ ཡས་ ཡོན་ ཏན་ སྲིད་ པ་ ཙམ། །ཅུང་ ཟད་
མཆིས་ནའང་སྙིང་པོ་མ་མཐོང་ན། །ཡི་གེས་ངལ་བས་འདི་འདྲས་ཅི་ཞིག་བགྱི། །
འོན་ཀྱང་ཚུལ་འདིས་བསྟན་ལ་མི་ཕན་མོད། །རྣམ་ཀུན་གནོད་པར་མི་ནུས་དེ་
བསམས་ནས། །རྐུན་པོའི་ནོར་བཞིན་སྐྱོན་རྣམས་སྦས་ནས་ནི། །འབད་པའི་ཡོན་
ཏན་གང་ཡོད་བྲི་བར་བགྱི། །ཞེས་གསུངས་ པ་དང༌། ཀྱེ་མ་ཐོག་མེད་ལས་ཀྱི་
འཁྲུལ་སྣང་བག་ཆགས་སྟོབས་བཙན་པོས། །མཁས་བཙུན་ཀླུ་དབང་རྒྱ་མཚོ་འདུ་
བའི་བསྟི་གནས་མཆོག་དམ་པར། །མགྲིན་བཟང་དར་གོས་ཀྱིས་བཀླུབས་རང་
མཚང་འདོན་པའི་བརྫུ་བག་ཅན། །མཐོན་པོའི་ཁྲི་ལ་སྤྱོད་པའི་བདག་ཉིད་འདྲ་
འདི་བླུན་མིན་ནམ། །རྣམ་དག་བསྟན་ལ་ཞུགས་ནས་དམ་པ་དུ་མས་རྗེས་བཟུང་
ཡང་། །བསླབ་གསུམ་ཡོན་ཏན་ནོར་གྱིས་རིང་དབེན་སྐྱོན་གྱིས་ནམ་ཡང་ཕྱུག །
མཁས་པའི་ཡོན་ཏན་རྩལ་གསུམ་ལུས་རྫོ་གས་མཁའ་ལ་སྤྱོད་མཐོང་ཚེ། །ཁོ་བོའི་
བརྫུན་ཚིག་སྦྲང་བུའི་འཕུར་ལྡིང་ངལ་བ་སྤྱོད་ཕྱིར་བྲི། །ཞེས་པའི་དོན་རང་ཉིད་
བྱིས་པ་བསམ་མནོ་ཟིན་ཙམ་ནས་བཟུང་། ད་ལྟ་དཀོར་གྱི་བག་ཆགས་ཀྱིས་ཤ་
ཚོས་རུས་ཚོས་སོང་སོང་གི་བར་གཉིད་རྨུགས་ལེ་ལོ་དུག་ལྔའི་བྱ་བ། ཆུང་ངུའི་
དུས་ ཀྱི་ ཀྱལ་ གཏམ། དར་ ལ་ བབ་ པའི་ དུས་ ཀྱི་སྐྱོ་གཏམ། ཝ་ སྐྱེས་ སེང་གེར་
འབོད་པའི་རྒྱུས་མཐོན་པོ་རྣམས་ཀྱིས་སྙིང་རྗེ་བསྩལ་ཅིང་དད་ལྡན་སྦྱིན་བདག་
- 13 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྣམས་ཀྱིས་བསམ་བཟང་དག་གིས་བྱིན་ཚེ། ལྟོ་གོས་ཟང་ཟིང་གིས་ཕྱུག་སྟེ་ང་
རྒྱལ་དྲེགས་པའི་གཏམ། རྐྱེན་གློ་བུར་ཆུང་ངུ་རེ་དང་མི་སྙན་པའི་ཚིག་གི་ཆ་ཤས་
ཕྲན་བུའི་འཕྲང་ལ་མི་ཐར་བའི་གྱོང་པོའི་གཏམ། དེང་སང་གི་རྒས་པའི་བཅོས་
གཏམ་ཇི་ལྟར་བྱས་པ་རྣམས་བློར་གང་ཟིན་ཞིག་བྲིས་ན་ལེགས་མི་ལེགས་སྣ་
ཚོགས་ཤིག་གྱུར་མོད། འོན་ཏེ་མཁས་བཙུན་བྱང་ཆུབ་ཀྱི་སེམས་ལྡན་མཁྱེན་རབ་
རྒྱ་མཚོའི་དཔལ་ཕུན་སུམ་ཚོགས་ཤིང༌། རིགས་རུས་ཆོ་འབྲང་མཆོག་ཏུ་གྱུར་པའི་
མཚུངས་མེད་དཔལ་ལྡན་བླ་མ་དམ་པ་རྣམས་དང༌། ཐོས་བསམ་སྒོམ་པ་ལྷུར་
ལེན་ཅིང་འཕགས་པའི་ནོར་བདུན་གྱིས་རྒྱུད་གཏམས་པའི་ཡོངས་ཀྱི་དགེ་བའི་
བཤེས་གཉེན་ཆེན་པོ་རྣམས་དང༌། དད་པ་དང་མོས་གུས་ལ་རྟག་ཏུ་བརྩོན་ཞིང་
ས་ཆོས་བཞིན་དུ་སྐྱོང་བའི་ས་སྟེང་གི་མི་བདག་ཆེན་པོ་གཙོ་བོར་སྨོས་པའི་སྦྱིན་
བདག་ཆེན་པོ་རྣམས་ཀྱི་བཀས་བསྐུལ་ཞིང་། གཞན་ཡང་དད་ལྡན་གྱི་སློབ་བུ་
འགའ་ཞིག་གི་ངོར་ཅུང་ཟད་ཅིག་བྲི་བར་བྱ་བ་ལ། །
ཐོག་མར་གང་དུ་སྐྱེ་བའི་ཡུལ་དང་ རིགས་རུས། བསྟན་པའི་སྒོར་ཞུགས་ཏེ་
གཞི་ཚུལ་ཁྲིམས་ལ་གནས་ཚུལ། ཐོས་བསམ་སྒོམ་གསུམ་ ཇི་ ལྟར་ འབད་ཚུལ།
གཞན་དོན་དུ་ཉན་བཤད་ཅུང་ཟད་བགྱིས་ཚུལ། བསྟན་པ་རིན་པོ་ཆེ་ལ་བྱ་བ་ཇི་
ལྟར་བྱས་ཚུལ་སོགས་རིམ་པར་འགོད་པ་ལ། གང་དུ་སྐྱེ་བའི་ཡུལ་ནི་དཔལ་ཨེ་
ཝཾ་ཆོས་ལྡན་གྱི་ཆོས་གྲྭ་ཆེན་པོའི་ཉེ་འདབས་སྤེ་རོང་ཞེས་པར་རིགས་སོགས་
གངས་ཅན་ན་ཡོངས་སུ་གྲགས་པའི་སྐྱེས་ཆེན་རྣམས་ཀྱི་རུས་མཆོག་ཏུ་བསྔགས་
ཤིང་དཔེར་འོས་པ་ནི། རི་དྭགས་ཀྱི་རྒྱལ་པོ་སེང་གེ་ལྟ་བུའམ་འོན་ཏེ་གླང་ཆེན་གྱི་
རྒྱལ་པོ་ས་ལ་རབ་བརྟན་ནམ། རྟ་མཆོག་གི་རྒྱལ་པོ་ཅང་ཤེས་སྤྲིན་གྱི་ཤུགས་ལྡན་
- 14-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྱི་ཚུལ་སོགས་ཀྱི་དྲི་མས་ནི་ནམ་ཡང་དབེན་ཞིང་དེར་མ་ཟད་མཆོག་དམན་བར་
མར་གཏོགས་དགོས་པའི་ཚུལ་མཐུན་གྱི་རི་དྭགས་ཤྭ་གཉན་འབྲོང་གསུམ་གྱི་
གྲལ་ཡང་བརྗོད་དུ་མེད་ཅིང་། དེ་ལས་འདས་པའི་བ་ར་ཁྱི་གསུམ་ལ་ཉེ་བ་ཞིག་
བཟང་ངན་ཇི་ལྟར་ཡིན་ཞིབ་པ་ནི་མེད་ལགས་ཤིང༌། འོན་ཀྱང་བདག་གི་ཕ་ཁུ་
རྣམས་ཀྱི་ཡབ་ནི་ཛམ་ལྷ་ཞེས་པ་སྤྱན་སེར་སྐྱ་བཞི་ཙམ་ཡོད་པ་ཞིག་སྟེ། ཡུལ་ནི་
སྟོད་ཀྱི་སྤྱི་བལ་སྦུག་གི་ཕྱོགས་སུ་ཡིན་འདུག་པའི་སེར་མོ་བ་དེ་ནི་ལྷ་རྩེ་ཆོས་སྡེའི་
དབུ་མཛད་པ་དང༌། གཉིས་པ་ནི་ཕྱོགས་གཞན་དག་ཏུ་འཁྱམས་སོང་ཞིང་། ཛམ་
ལྷ་ ཞེས་ པའང་ བཞད་ཐུབ་ བསྟན་ དུ་ འཁྱར་ སོང་ བར་ ལས་ འབྲས་བཟང་ངན་
འདྲེས་མས་ཐུབ་བསྟན་ཡངས་པ་ཅན་གྱི་མཁན་པོ་ཞིག་གིས་ཐུགས་ལ་བཏགས་
པས་སེར་ གཟུགས་ བྱས་ཏེ། གསོལ་དཔོན་དང་མཚན་ཉིད་ཀྱི་སློབ་གཉེར་ཅུང་
ཟད་སྦྱངས་པའི་མིང་ཐོགས་ཤིག་ཀྱང་བྱུང་ཡོད་འདྲ་རུང་ཆོས་མཐར་མ་ཕྱིན་ནས་
ཡུལ་དེའི་མོ་ཡན་བུད་མེད་ཞིག་དང་ཕྲད་དེ་མིང་སྲིང་གཉིས་བྱུང་བའི་མིང་པོ་ནི་
བཀའ་བཅུ་བསོད་ནམས་བཀྲ་ཤིས་བྱ་བ་ལྷག་བསམ་ཤིན་ཏུ་དག་པའི་དགེ་སློང་
དགུང་ལོ་མཐར་ཕྱིན་ཅིང་། ཡི་དམ་རྡོ་རྗེ་རྣལ་འབྱོར་མ་དང་སྤྱན་རས་གཟིགས།
མ་གཅིག་ལབ་སྒྲོན་སོགས་ཀྱིས་རྗེས་སུ་བཟུང་བ། ཐུབ་བསྟན་ན་ཆོས་པ་ཡོངས་
སུ་བཟང་བ་ཞིག་བྱུང་ལ། སྲིང་མོ་ནོར་འཛོམ་བྱ་བ་དེ་དུད་དམན་པ་ཞིག་ཀྱང་བྱུང་
འདུག་པ་ད་ལྟའང་དེའི་ཤུལ་ངན་ཞིག་ཡོད་དོ། །དེ་ནས་རིང་ཞིག་ནས་ས་ཡུལ་དེ་
དག་དོར་ཏེ་ངོར་དུ་འོང་བ་ད་ལྟའི་བདག་གི་སྐྱེ་ཡུལ་ཇ་དཔོན་ཟུར་ཁང་པ་ཟེར་བ་
འདིའི་ཁྱིམ་གྱི་བདག་པོ་ཇ་དཔོན་བན་ཆུང་དཀོན་མཆོག་ཟེར་བ་མཚན་ཉིད་པའི་
གྲྭ་པ་ཞིག་རྐྱེན་ངན་དང་ཕྲད་པས། དེའི་བུ་མོ་གནས་མོ་ཚེ་བརྟན་ཟེར་བ་མི་ཆོས་
- 15 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ ་
ལ་མཁས་ཤིང་སེམས་བཟང་པོ་ཡོད་པ་ཞིག་གི་གོ་མག་བསྡད་པར་བུ་ལྔ་བུ་མོ་
ཞིག་དང་དྲུག་སྐྱེས་པའི་ཆེ་བ་ནི་བདག་གི་ཕ་ཀུན་དགའ་རྡོ་རྗེ་ཞེས་པ་འཇིག་རྟེན་
པའི་བྱ་བ་ཞི་དྲག་གང་ལའང་མཁས་ཤིང་བློ་ཅུང་ཟད་ཞེ་བརྣག་པ། གཞོན་དུས་
ཕུན་ཚོགས་ཁང་སར་གྱི་ཞབས་དྲུང་བསོད་ནམས་རྒྱལ་མཚན་དང་སྐུ་སྐྱེ་གཉིས་
སྡེ་དགེའི་སྨད་ཤོད་དུ་ཕེབས་སྐབས་གཉེར་གཡོག་བྱས་ནས་ཞབས་ཕྱི་ལོ་གྲངས་
ཁ་ཤས་དང༌། དེ་རྒྱབ་བདག་གི་ཁུ་བོ་བླ་མ་དེ་ཉིད་ཀྱི་ཐར་ལམ་དུ་ཕེབས་སྐབས་
སུ་གཉེར་པ་སོགས་བྱས་པའི་དོན་གྱིས་གཉེར་པ་རྡོ་རྗེ་ཟེར་བ་ཚེ་སྨད་དུ་ངོར་བླ་
བྲང་གི་ཞབས་ཕྱི་དང་སྡེ་ཡུལ་ཐམས་ཅད་ལ་ཕན་ཐོགས་པ་ཞིག་ཡིན་ལ། དེ་འོག་
ནི་བདག་ཅིག་གི་འདྲེན་པ་དམ་པ་བསྟན་འཛིན་ལྷུན་གྲུབ་དཔལ་བཟང་པོ་ཞེས་
པ་སྟེ། དེ་ཉིད་ཀྱི་སྐུ་ཆེ་བའི་ཡོན་ཏན་ཅུང་ཟད་ཅིག་འོག་ཏུ་འཆད་པར་འགྱུར་ཞིང་།
གསུམ་པ་ནི་སྲིང་མོ་བསོད་ནམས་ཆོས་འཛོམ་ཞེས་ བྱ་བ་དང༌། བཞི་པ་ནི་ཇ་
དཔོན་བསམ་འཕེལ་བྱ་བ་ངོར་བླ་བྲང་གི་ཞབས་ཕྱི་དང་དགོན་ཡུལ་ཐམས་ཅད་
ལ་ལྷག་བསམ་དཀར་ཞིང་ཕན་ཐོགས་ཆེ་བ་ཞིག་ཡིན་ལ། དེ་འོག་གི་གཞོན་ནུ་
ཆོས་ཀྱི་བག་ཆགས་དང་ལྡན་པ་ཞིག་ཡོད་ཚོད་འདུག་ཀྱང་ཆུང་ངུ་ནས་ཤི །དྲུག་
པ་ནི་ཁུ་བོ་ཚོང་དཔོན་དཔལ་བཟང་དར་རྒྱས་བྱ་བ་འཇིག་རྟེན་ལ་མཁས་ཤིང་
སྙིང་སྟོབས་ཆེ་བ། གཞུང་དང་ས་ངོར་ གྱི་མདོ་འགྲོས་པ་རྣམས་ཀྱི་ནང་དུ་ཤེས་
ཡོད་འདྲ་མོ་ཞིག་རྩི་བར་བྱུང་བ་དང༌། མ་ནི་ཡུལ་དེ་ན་མདོ་ཁམས་ཤར་སྤོ་འབོར་
སྒང་གི་ཕྱོགས་ནས་ཆད་པའི་དཔོན་རུ་བ་ཞེས་པའི་བུ་མོ་བོ་ཆོག་ཟེར་བ་སྤེ་རོང་
སྤྲུལ་སྐུ་རྩེ་བ་ཞེས་བྱ་བ་ཤིང་བཟོ་དང་རྡོ་བཟོ་ལ་མཁས་པས་ཨེ་ཝཾ་དངུལ་གདུང་
ལྷ་ཁང་གི་ཞབས་ཕྱི་ཡང་ཞུས་ནས་ཤར་ཆེན་ཤེས་རབ་འབྱུང་གནས་ཀྱིས་ཐུགས་
- 16 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བརྩེས་ཟིན་ནས་དེང་སང་ཁོང་རང་ཚོའི་ཕ་གཞིས་ལ་ཕན་པའི་བཀའ་ཤོག་ཀྱང་
ཡོད་པ་ཞིག་གི་ཁྱིམ་བདག་ཏུ་བསུས་པ་ལས་མིང་སྲིང་ཁ་ཤས་བྱུང་ཞིང་། འདི་
ཚང་མི་རིགས་ཐམས་ཅད་རང་བཞིན་དྲང་བའི་བརྟུལ་ཞུགས་ལ་གནས་པ་ཡ་
རབས་འདྲ་བ་ཞིག་སྟེ་ཡུལ་དེ་ན་གཉེན་ཟླ་མང་ཞིང་། ངན་པ་རང་གི་གྲས་སུ་མི་
འགྲོ་བ་ཞིག་བརྩི་ཞིང་། དེ་ཚང་ལ་བུ་མོ་བཞི་ཡོད་པའི་ནང་ནས་ཆུང་བ་དཔལ་བུ་
ཁྲིད་ཟེར་བ་ཆུང་ངུ་ནས་ཕྱི་ནང་གི་འགྲོ་བ་གང་དུ་ཡང་ ངན་གནོད་མེད་ཅིང་
འཁོར་གཡོག་ལ་ བྱམས་ཤིང་བྱ་བ་མི་མང་བ་ཞིག་ཁྱིམ་བདག་ཏུ་སླེབས་པར་
བདག་ཅག་མིང་སྲིང་དགུ་བྱུང་བ། ཆེ་བ་མ་ཆེན་རྡོ་རྗེ་སྲི་ཐར་བྱ་བ་ཁོང་བཟང་
ཞིང་ གཡོ་མེད་ པ། ཤི་བའི་ དུས་ ཀྱང་ སྐྱབས་ གནས་ དཀོན་ མཆོག་ གསུམ་ གྱི་
ཐུགས་ རྗེས་ངན་འགྲོ་ལ་མ་ལྷུང་ ཙམ་པ་ཞིག་དང༌། དེ་འོག་ཕུན་ ཚོགས་ རབ་
བརྟན། དེ་འོག་སྲིང་མོ་ཉི་མ་བུ་ཁྲིད། དེ་འོག་ནས་བདག་ཅག་སྐྱེས་འདུག་ལགས་
ཤིང༌། བདག་གི་འོག་མར་སྲིང་མོ་ཤི་གསོན་གསུམ། དེ་དག་གི་འོག་མ་རྡོ་རྗེ་
བཀྲ་ཤིས། དེ་འོག་དཔོན་བསོད་ནམས་དཔལ་གྲུབ་པ་འདི་ཉིད་ཡིན་ནོ། །
བདག་ཉིད་སྐྱེས་པའི་གནམ་ལོ་ལེགས་སྦྱར་གྱི་སྐད་དུ་ཙི་ཏྲ་དང༌། མངོན་པར་
བརྗོད་འབུམ་ཕྲག་གསུམ་པར་སྣ་ཚོགས། མཧཱ་ཙི་ནའི་ལྗོངས་སུ་ཞིན་ཝུ། ལྗོངས་
འདིར་དབང་ཐང་དང་མཐུན་པའི་མིང་དུ་ཆུ་ཕོ་རྟར་འབོད་པའི་ལོ་ལ་སྐྱེས་པ་ལས་
གཞན་པའི་ཚེས་གྲངས་ལ་སོགས་པ་ནི་ཞིབ་པ་ངེས་མ་བྱུང་ལ། སྐྱེས་ནས་མིང་རྡོ་
རྗེ་ཕུན་ཚོགས་ཟེར་བ་བཏགས་ཡོད་འདུག་ཅིང༌། ལོ་གཉིས་གསུམ་དུས་བྱང་ཆུབ་
གླིང་རས་ཆུང་སྤྲུལ་སྐུ་ཤིན་ཏུ་བཟང་བ་མཁན་ཆེན་སངས་རྒྱས་ཕུན་ཚོགས་དང་
ཡང་ལུགས་གཉིས་ཀྱི་འབྲེལ་བ་ཡོད་པ་དེ་ཉིད་རྟ་ཚོའི་གཞིས་ཁར་སྡེ་མང་གི་སྐྱེ་
-17



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
བོ་མང་པོ་ལ་ཚེ་དབང་གནང་ཞིང་གཤར་བའི་སྐབས་སུ་མ་དེས་བདག་ཉིད་རྒྱབ་
ལ་ཁུར་ནས་བྱིན་རླབས་ཞུ་སྐབས་བྱིས་པ་འདི་ནི་ལས་དག་གི་བཟང་པོ་ཞིག་འོང་
གསུངས་པ་མ་དེའི་བློ་ལ་ངེས་པར་འདུག །དེ་ནས་ཆེར་སྐྱེས་ནས་ལོ་ལྔ་དྲུག་བར་
དུ་རྣམ་ཤེས་བཀྲ་ཞིང་བག་ཆགས་བཟང་པོས་བགོས་པ། སྐུ་འདྲ་དང་སཱཙྪ་མང་པོ་
ཚག་བྱ་བ་དང་ཟན་དང་འཇིམ་བག་སོགས་ལས་ལྷའི་སྐུ་བརྙན་མང་པོ་བཞེངས་
པ་དང༌། གྱང་ངོས་དང་རྡོ་ལེབ་ཀྱི་ངོས་ལ་ཡང་གཙུག་ལག་ཁང་དང་དགོན་པའི་
དབྱིབས་སྣ་ཚོགས་བྲི་བའི་ཚུལ་དང༌། རྡོ་ལ་རི་མོར་བྲིས་པ་དང༌། མ་བྲིས་པའི་
རིགས་ལའང་མཆོད་པ་བྱེད་པ། གཏོར་མ་ལྷ་བཤོས་དང་དཀར་མེ་སོགས་ཀྱི་རྣམ་
པ་བཟོ་ཞིང་མཆོད་པ་འབུལ་བ་དང་གཏོར་སྒྲུབ་བྱེད་པའི་ཚུལ་དང་། བྱིས་པ་མང་
པོར་དབང་བསྐུར་ཞིང་རོལ་མོ་རྡུང་བའི་ཉམས་དང༌། སེར་ ཕྲེང་བྱེད་ཚུལ་ཏེ།
ལྷག་པར་ད་ལྟ་ལྷ་སྤྲུག་དར་རྒྱས་ཁང་ཞབས་ན་རྡོ་འབུར་བའི་ཁར་མི་རེ་ཤོང་བ་
ཞིག་ཡོད་པ་དེ་ཐོག་ཁོ་ནར་འདུག་ཅིང་བྱིས་པ་མང་པོ་ཁྲིད་པ་ཞིག་རང་གིས་དྲན།
དེང་སང་རྒན་པོ་རྣམས་ཀྱིས་ཀྱང་འདི་ཁོ་ཆུང་དུས་ཀྱི་ཁྲི་ཡིན་ཟེར་སྐད་འདུག །
ངན་སྤྱོད་སྣ་ཚོགས་པའི་སྤྱོད་པའང་མང་པོ་བྱེད་པ་ཞིག་ཡོད་འདུག་ལགས་ཤིང༌།
དེ་སྐབས་དཔལ་ས་སྐྱ་པ་ཆེན་པོ་འཇམ་དབྱངས་ཀུན་དགའ་བཀྲ་ཤིས་ལྷོ་བོད་ཀྱི་
བསྟན་འགྲོ་བདེ་ལ་བཀོད་པའི་བཞེད་དོན་ལྷུན་གྱིས་གྲུབ་ནས། སླར་ཡང་ལྷ་
ལྡན་དུ་མཆོད་ཡོན་རྣམས་ཞལ་འཛོམ་དང༌། སྤྲུལ་པའི་གཙུག་ལག་ཁང་ཆེན་པོ་
རྣམས་ལ་མེ་ཏོག་འཐོར་བ། དབུས་གཙང་གི་སྐྱེ་དགུ་རྣམས་ལ་བྱིན་རླབས་དབང་
བཀའ་གནང་ཞིང༌། དེ་ཞོར་ཨེ་ཝཾ་དུ་ཕེབས་ནས་གཙུག་ལག་ཁང་ཆེན་མོར་མ་
གཅིག་གྲུབ་རྒྱལ་ལུགས་ཀྱི་ཚེ་དབང་ཞིག་བླ་མ་དགེ་འདུན་རྣམས་ལ་བཀའ་དྲིན་
18-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྩལ་སོང་བའི་ཞོར་ལ་ཕ་རྒན་གྱིས་ངེད་རང་ཁྲིད་ནས་ཚེ་དབང་དེ་ཐོབ་པས་སྐལ་
བ་བཟང་བར་གྱུར། འོན་ཀྱང་དེ་སྐབས་ནས་དགོན་དུ་འདུག་མོས་པ་དང་མཆོད་
གནས་ཕེབས་མི་རྣམས་ལ་དགའ་བ་ཞིག་ཡོད་ཀྱང་། ཕ་མའི་འདོད་པར་སོང་ན་
བུ་གསུམ་གྱི་བར་པ་ཡིན་སྟབས་བདག་སྐྱ་བོ་བྱེད་འདོད་པ་དང་། བར་པ་རབ་
བརྟན་ཟེར་བ་སེར་གཟུགས་བྱེད་རྒྱུར་ཨེ་ཝཾ་ཀླུ་ལྡིང་དུ་ཁུ་བོ་བླ་མ་དམ་པ་དེ་ཉིད་
སྒ་སྟོད་ཐར་ལམ་སྒར་ནས་ལན་གཉིས་ཕེབས་པའི་ རྗེས་མ་ངོར་དུ་བཞུགས་
སྐབས་ཡི་གེ་སོགས་སློབ་སྦྱོང་མཛད་པ་གནང་ཡང་ལས་སྐལ་མེད་པར་བློ་ཆོས་
སུ་གཏན་ནས་མི་འགྲོ་བར་ ཡོད་ འདུག་ པར་ སྐྲ་ཕུད་ དངོས་ ནི་ མ་ བཞེས། དེ་
སྐབས་གཞུང་ས་ནས་ཇི་ལྟར་ཡིན་རུང་ལ་སོ་སྡོམ་པ་ཞིག་ཞག་ཤས་བྱུང་ཞིང་།
ངེད་རང་ཡང་ཁྱིམ་མཚེས་རྣམས་ཀྱི་བུད་མེད་ཆེ་ཆུང་གསུམ་བཞི་དང་མཉམ་དུ་འུ་
ལགས་སྲུང་དུ་ལ་ཆུང་ལ་ཁར་སོང་ཞིང༌། དེ་ནུབ་རོགས་གཞན་རྣམས་ཡུལ་དུ་
སོང་རུང་། ངེད་རང་འགྲོ་མ་མོས་པར་དགོན་དུ་སོང་སྟེ་ཁུ་བོ་བླ་མ་དེ་སྐབས་
གཟིམས་ཁང་འོག་ཏུ་སྤོས་ནས་བཞུགས་པའི་དྲུང་དུ་ཞག་ཤས་བསྡད་ཀྱང་ཡང་
ཡུལ་དུ་ཁྲིད་སོང་། རེ་ཞིག་ནས་གཞུང་གི་སྡེ་པ་འགས་འབྲང་རྒྱས་པའི་གཡུལ་ཁ་
རུ་མི་རྩིས་བྱེད་ཀྱིན་འདུག་པས། དོན་མེད་ལ་ཤིན་ཏུ་འཇིགས་པ་ཞིག་གིས་ཡི་
གེར་བས་རྒྱུ་ཡིན་ནམ་སྙམ་པ་ཞིག་བྱུང་སྟེ་ཉི་ཕྱེད་ཙམ་ནས་དགོན་དུ་བྲོས་ཤིང་།
དེ་ནས་བཙུན་པ་བྱེད་འདོད་ནན་གྱིས་ཞུས་པས་གཟའ་སྐར་འགྲུབ་སྦྱོར་བཟང་པོ་
ཞིག་ཡོད་ཐོག །ཁུ་བོ་ཉིད་ནས་སྐྲ་ཕུད་བཞེས་ཏེ་ཆོས་མིང་དཔལ་ལྡན་ཆོས་སྐྱོང་
དུ་བཏགས་ནས་རྟེན་འབྲེལ་བཟང་པོ་བྱུང་གསུང་འདུག་ཀྱང་ཇི་ལྟར་བྱུང་ནི་མ་
ཤེས། དེ་ནས་དམ་པ་ཉིད་ནས་བྱིས་པ་འཇུག་པའི་མགོ་ཀ་ཁ་ནས་ཡིག་ཀློག་བསྡུ་
- 19 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བའི་བར་དང་། ཆགས་བཅད་ཕྲན་བུ་ཞལ་སློབ་དུ་མཛད། བྱིས་པའི་དུས་ཀྱི་སྒྲ་དེ་
ལོ་སར་མ་སར་ཇི་ལྟར་ཡིན་རུང་ལམ་འབྲས་སྐབས་སུ་འདུག་པའི་གཟའ་སྐར་
བཟང་ཉིན་ཞིག་ཕྱུག་གྲོང་སྡེ་པར་ཐོབ་པའི་ཁང་ཐོག་ཏུ་ཉི་མ་སྔ་དྲོ་ཞིག་གི་དུས་ན་
ཆུ་ འདུས་ གཟར་ ས་ དཔོན་ཚང་བགྲེས་པོ་དང༌། ལྷ་ རྗེ་ ཀུན་ དགའ་ ཕྲིན་ལས་
གཉིས་ཀྱིས་གྲོགས་མཛད་ནས་བཞར་སོང་བས། མགོ་ཐོག་ཏུ་ལི་གྲི་བཞག་པ་
དང༌། བླ་བྲང་ནས་སྔ་ཆོས་ཀྱི་གཎྜི་རྡུང་བ་ཐུག་པ་ངེད་རང་གིས་ཐོས་ཤིང༌། ཁོང་
དག་ཀྱང་རྟེན་འབྲེལ་བཟང་ཚུལ་དུ་གླེང་ཞིང༌། དེ་སྐབས་ཁུ་བོ་བླ་མ་ཉིད་སྐུ་
མཚམས་བཞུགས་པའི་དྲུང་དུ་ཁྲིད་ཐོག་རྟེན་འབྲེལ་ལེགས་ཚུལ་གྱིས་གྲོ་མ་སྐམ་
པོ་ཞིག་དང་གོས་དམར་པོ་ཅིག་གནང་བ་དྲན་ཞིང་། དམ་པ་ཉིད་ཐུགས་མ་སྐབས་
དུས་རྩེ་གདོང་གི་ཆོས་ཞུ་མཁན་དགེ་སློང་གཉིས་ཡོད་པའི་ཅིག་ཤོས་སུམ་ཅུ་པ་
དང༌། རྟགས་འཇུག་སོགས་ལ་མཁས་པ་དེས་ཀྱང་ཡི་གེ་ཀློག་འདོན་བཀའ་དྲིན་
བསྩལ་ཏེ། ལོ་གསུམ་ཙམ་དུ་ནན་ཏན་བསླབ་ཏུ་བཅུག་པའི་སྐུ་དྲིན་གྱིས་ཀློག་
འདི་ལེགས་རབ་བྱུང་ཞིང་། ཨེ་ཝཾ་པའི་ཚོགས་འདོན་སྐོར་གྱི་ཆོས་སྤྱོད་ཀྱི་རིམ་པ་
ལྟུང་བཤགས་ནས་བཟུང་སྟེ་འགྲོ་ལ་བདེ་སྐྱིད་ཀྱི་བར་བློ་འཛིན་བྱས། དེའང་
ཐམས་ཅད་ཀྱི་ཐོག་མར་བི་རཱུ་པའི་བསྟོད་པ་ནས་བཟུང་བ་ཡིན་རུང་འཛིན་པའི་
ཐ་སྙད་ཙམ་ལས་མ་བྱུང་ལགས་ཤིང༌། ས ་
རང་ལོ་བདུན་ལོན་པར་ལེགས་སྦྱར་སཾ་སྐྲྀ་ཏའི་སྐད་དུ་སརྦ་དྷ་རི། སྟོད་འགྲེལ་
བོད་ཀྱི་སྐད་དུ་ཀུན་འཛིན། མ་ཧཱ་ཙི་ནའི་སྐད་དུ་ཝུ་ ཙི། དབང་ཐང་དང་བསྟུན་
པའི་ མིང་ ས་ ཕོ་ བྱི་བ། སྲོག་ ཆུ། ལུས་མེ། དབང་ ཐང་ ས། ཀླུང་རྟ་ ཤིང༌ ། མིག་
དམར་ཀླུང༌། འབྱུང་བ་བཞི་ལྡན་དང་བཅས་པའི་ལོ་དགེ་བར་དུས་འཁོར་ལུགས་
- 20 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཀྱི་དབྱར་ཟླ་ར་བ། ཉིན་མོ་བྱེད་པ་གླང་ཁྱིམ་སྤྱོད་ཅིང་། བཅོམ་ལྡན་འདས་སངས་
རྒྱས་པ་སོགས་དུས་ཆེན་གསུམ་འཛོམ། ས་ག་ཟླ་བའམ་མེ་ཏོག་ལྡན་ཞེས་བོད་
པའི་ཡར་ཚེས་བཟང་པོར་དཔལ་ཨེ་ཝཾ་ཆོས་ལྡན་ཞེས་བྱ་བ་མཆོག་གསུམ་རྒྱ་
མཚོའི་བསྟི་གནས་འོག་མིན་གཉིས་པའི་ཞིང་ཁམས་དེར། མི་འཕྲོག་པའི་མཁྱེན་
རབ་དང་ཐུགས་རྗེ་ཆེན་པོའི་མངའ་བདག །གནས་ལྔ་རིག་པའི་པཎྜི་ཏ་ཆེན་པོ།
སྡེ་སྣོད་གསུམ་གྱི་བསྟན་པའི་གསལ་བྱེད། བསླབ་པ་གསུམ་གྱིས་ཐུགས་རྒྱུད་
གཏམས་པའི་བྱང་སེམས། གནས་བརྟན་འདུལ་བ་འཛིན་པ་ཆེན་པོ། དོན་ གྱི་
སླད་དུ་མཚན་ནས་སྨོས་ན་བྱམས་པ་ཚུལ་ཁྲིམས་དཔལ་བཟང་གྲགས་པའི་རྒྱལ་
མཚན་དཔལ་བཟང་པོ་པས་མཁན་པོ་དང༌། གསུང་རབ་མ་ལུས་མཁྱེན་པའི་
མཁས་པ། ཆོས་འདུལ་བསླབ་ཁྲིམས་སྲུང་བའི་བཙུན་པ། འགྲོ་ལ་བུ་ལྟར་བརྩེ་
བའི་བཟང་པོ། སྡེ་སྣོད་འཛིན་པ་ཀུན་གྱི་གཙུག་རྒྱན། མཚན་བྱམས་པ་བསོད་
ནམས་དཔལ་ལྡན་བསྟན་པའི་རྒྱལ་མཚན་པས་ལས་ཀྱི་སློབ་དཔོན། མཐའ་དག་
ཤེས་བྱའི་གཟིགས་པ་ཀུན་མཁྱེན། གྲངས་མེད་འགྲོ་ཀུན་འདྲེན་པའི་བརྩེ་ཆེན།
ཉོན་མོངས་དགྲ་དཔུང་འཇོམས་པའི་ནུས་ལྡན། དཔལ་ལྡན་བླ་མ་དམ་པ་བསྟན་
འཛིན་ལྷུན་གྲུབ་ཕན་བདེའི་འབྱུང་གནས་བསྟན་པའི་རྩ་ལག་དེ་ཉིད་ཀྱིས་གསང་
སྟེ་སྟོན་པའི་སློབ་དཔོན། འདུལ་བ་རྒྱ་མཚོའི་ཕ་རོལ་སོན་པ་བླ་མ་རྡོ་རྗེ་བསྟན་
འཛིན་གྱིས་དུས་བགོ་བ། བསླབ་གསུམ་འཛིན་པ་བླ་མ་ཤེས་རབ་དཔལ་ལྡན།
གྲོགས་ལྡན་དགེ་བའི་བཤེས་གཉེན་དམ་པ་སངས་རྒྱས་སེང་གེ་དང༌། སངས་
རྒྱས་ཡེ་ཤེས་སོགས་མཁན་སློབ་བདུན་གྱི་ཞབས་དྲུང་དུ། བཀྲ་ཤིས་པའི་དུས་
དགེ་མཚན་དང་ལྡན་པར་ཉི་མ་རི་རྩེར་ཤར་བ་དང་མཉམ་དུ་མཁན་ཆེན་འཇམ་
- 21 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ །
པའི་དབྱངས་ཀྱིས་བདག་གི་ཁུ་བོ་རྗེ་བཙུན་དམ་པ་ལ། ཁྱེད་ཀྱི་ཆ་ཆུང་འདི་ཉིད་
སྡིག་སྒྲིབ་ཆུང་ཞིང་ལེགས་པོ་ཞིག་འོངས་ལ་རེ་ཞེས་ལུང་བསྟན་དང༌། མངར་
གསུམ་གྱི་ཁ་ཟས་ཀ་ར་སོགས་གནང་སྦྱིན་དང་བཅས་ཏེ་དམར་སྐྱར་སོགས་སྤང་
བླང་སྤྱི་དང་བྱེ་བྲག་བྱེད་དགོས་ཚུལ་དང༌། སློབ་གཉེར་སོགས་ལ་བརྩོན་པར་
གྱིས་གསུངས། མཁན་སློབ་ཀུན་ཀྱང་ཐུགས་དགྱེས་པ་ཆེན་པོའི་སྒོ་ནས་སོ་སོར་
ཐར་པའི་སྡོམ་པ་དགེ་བསྙེན་དང་དགེ་ཚུལ་རིམ་ཅན་དུ་བསྩལ། བརྒྱུད་པའི་ཁྱད་
པར་གཉིས་ལྡན་གྱི་སེམས་བསྐྱེད་ཀྱི་སྡོམ་པ་དང༌། དཔལ་དགེས་པ་རྡོ་རྗེའི་ཕྱི་
རྡུལ་ཚོན་གྱི་དཀྱིལ་འཁོར་དུ་རྒྱུ་དུས་ཀྱི་དབང་བསྐུར་བ་དང༌། ཟབ་མོ་ལུས་ཀྱི་
དཀྱིལ་འཁོར་དུ་ལུས་དཀྱིལ་གྱི་དབང༌། དཔལ་གུར་གྱི་མགོན་པོའི་ཆོས་སྐོར་
སྙིང་ནང་གི་ཁྲག་ལྟ་བུ་ཟབ་པ་ལས་ཀྱང་ཆེས་ཟབ་པ་བདག་ཆེན་རྡོ་རྗེ་འཆང་གི་
དཀར་ཆག་ཏུ་བཏབ་པ་མེ་འབར་མར་གྲགས་པའི་ལུང་བཅས་བཀའ་དྲིན་སྩལ་
ཞིང༌། དུས་རྒྱུན་དུ་མིང་ལ་ཐུགས་ཀྱི་དཔྱད་པ་ཡིན་ནམ་ཇི་ལྟར་ཡིན་ནི་མི་ཤེས་
པར་ནམ་མཇལ་དུས་བདག་ལ་བི་རཱུ་པ་ཞེས་གསུང་ཞིང་ལུགས་ གཉིས་ནས་
བཀའ་དྲིན་དཔག་མེད་སྐྱོང་བ་ཞིག་ཡིན་ཀྱང༌། རང་ཉིད་ཀྱིས་གཙོས་བསྟན་འགྲོ་
བསོད་ནམས་དམན་པའི་དབང་ གིས་མ་འཁྱུན་ པར་ དག་ པའི་ ཞིང་ ཁམས་ སུ་
གཤེགས་པར་གྱུར་ཅིང་རང་ལོ་དགུར་སླེབས་པ་ནས་བརྩམས། དེ་ལ་སྤྱིར་ཐེག་
པ་ཆེན་པོའི་དམ་པའི་ཆོས་ཅུང་ཟད་ཐོས་པས་དོན་དུ་གཉེར་བར་བྱས་པ་ནི།
འཕགས་པ་དཀོན་མཆོག་བརྩེགས་པ་ལས། སངས་རྒྱས་འབྱུང་བ་བརྒྱ་ལམ་རྙེད་
པར་ འགྱུར། །མིར་སྐྱེས་པ་ཡང་ཤིན་ཏུ་དཀའ་བས་རྙེད། །གྲོགས་པོ་གང་དག་
དད་དང་ཆོས་ཉན་པ། །འདི་འདྲ་བསྐལ་པ་བརྒྱར་ཡང་རྙེད་པར་དཀའ། །མི་དབང་
- 22 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རྒྱལ་པོ་དེ་ནི་ད་བྱུང་སྟེ། །རབ་ཏུ་ཞི་བར་བྱ་བའི་ཆོས་སྟོན་གྱིས། །བདེ་བར་གཤེགས་
པ་དེ་ཡི་དྲུང་དུ་དེངས། །ཆོས་ཐོས་ནས་ནི་བདེ་འགྲོར་འགྲོ་བར་འགྱུར། །ཆོས་ཐོས་
པས་ནི་ངན་འགྲོ་རྣམ་པར་སྤང་། །ཆོས་ཐོས་པས་ནི་བཟང་འགྲོར་འགྲོ་བར་འགྱུར།།
ཆོས་ཐོས་པས་ནི་ཉོན་མོངས་རྣམས་ཀྱང་ཞི། །བསིལ་བའི་དངོས་པོ་དམ་པ་ཐོབ་
པར་འགྱུར། །ཞེས་དང༌། གཞན་ཡང་ཆོས་ཐོས་པའི་ཕན་ཡོན་ནི། མཁས་མཆོག་
དཔའ་བོས། གང་ཞིག་ཐོས་པས་ཡིད་ནི་དད་གྱུར་ནས། །ལེགས་པར་དགའ་ལ་
བརྟེན་ པ་ ཉིད་དུ་འགྱུར། །ཤེས་རབ་སྐྱེ་ཞིང་གཏི་མུག་མེད་ པར་འགྱུར། །རང་
གིས་ཤེས་ཀྱང་དེ་ནི་ཉོ་བར་རིགས། །ཞེས་སོགས་མང་དུ་གསུངས་ཤིང༌། འོད་
སྲུང་གི་ལེའུ་ལས། གངྒཱའི་བྱེ་སྙེད་ཀྱི་སངས་རྒྱས་དེ་དག་གི་ཉན་ཐོས་དང་བཅས་
པ་ལ་རིན་པོ་ཆེ་སྣ་བདུན་གྱིས་བསྐལ་པའི་བར་དུ་མཆོད་པ་ལས་དཀོན་མཆོག་
བརྩེགས་པ་ཆེན་པོའི་ཆོས་ཀྱི་རྣམ་གྲངས་ཀྱི་ཚིགས་སུ་བཅད་པ་གཅིག་ཙམ་ཉན་
པ་བསོད་ནམས་ཆེ་བ་དང་། དེ་ཉིད་སྟོན་པ་པོ་ལའང་། དེ་བཞིན་གཤེགས་པ་ལ་
ཇི་ལྟར་བྱ་བ་དེ་བཞིན་དུ་གུས་པར་བྱ་དགོས་པ་སོགས་དང་། དེ་བཞིན་དུ་མདོ་
རྒྱུད་བསྟན་བཅོས་གཞན་རབ་ཏུ་མང་བ་རྣམས་ལས་ཀྱང་ཆོས་ཉན་བཤད་བྱེད་པ་
ལ་ཕན་ཡོན་ཡོད་ཚུལ་གྱི་བསྔགས་བརྗོད་བསམ་གྱིས་མི་ཁྱབ་པ་ཞིག་གསུངས་
པས་ཡི་རངས་ཏེ། ཡོངས་འཛིན་དམ་པ་རྣམས་ལས་ཟབ་མོའི་གདམས་པ་མཐའ་
ཡས་པ་ཞིག་ཐོབ་པ་ལས། །
ཐོག་མར་བདག་ཅག་གི་འདྲེན་པ་དམ་པ་བཀའ་དྲིན་མཚུངས་ཟླ་མ་མཆིས་པ་
ཆེན་པོ། ཁུ་བོ་བླ་མ་རྡོ་རྗེ་འཆང་བསྟན་འཛིན་ལྷུན་གྲུབ་དཔལ་བཟང་པོའི་ཞལ་
སྔ་ནས་ཀྱི་སྐུ་དྲུང་ནས་སྨིན་པར་བྱེད་པ་དཔལ་ཀྱེ་རྡོ་རྗེ་ཡབ་བཀའ་མན་ངག་
- 23 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
ལུགས་ཀྱི་རྒྱུ་དུས་ཀྱི་དབང་། གྲོལ་བྱེད་ཟབ་མོ་ལུས་དཀྱིལ་ཀྱི་དབང་། འཁོར་ལོ་
བདེ་མཆོག་ལུགས་གསུམ་ལས་གྲུབ་པའི་སློབ་དཔོན་ཆེན་པོ་ལཱུ་ཧི་པའི་ཞབས་
ཀྱིས་བཀྲལ་བའི་དཔལ་འཁོར་ལོ་བདེ་མཆོག་ལཱུ་ཧི་པ། ཡང་དཔལ་ལྡན་ནཱ་རོ་ཏཱ་
པའི་ལུགས་ཀྱི་ནག་པོ་པ། རྡོ་རྗེ་དྲིལ་བུ་པའི་ཞབས་ཀྱི་དྲིལ་བུ་ལུས་དཀྱིལ་གྱི་
དབང་། ཡུམ་བཀའ་བདག་མེད་ལྷ་མོ་བཅོ་ལྔ། དཔལ་མཁའ་འགྲོ་མ་རྡོ་རྗེ་གུར།
རྡོ་རྗེ་དབྱིངས་ཀྱི་དཀྱིལ་འཁོར། དཔལ་གསང་བ་འདུས་པ་འཇམ་པའི་རྡོ་རྗེ་ལྷ་
བཅུ་བདུན། རྭ་ལོ་ཙཱ་བ་ཆེན་པོ་ནས་བརྒྱུད་པའི་རྡོ་རྗེ་འཇིགས་བྱེད་རོ་ལངས་
བརྒྱད་སྐོར། གྲུབ་དབང་དཔལ་འཛིན་ཞབས་ཀྱིས་བཀྲལ་བའི་གཤིན་རྗེ་གཤེད་
དམར་པོ་ལྷ་ལྔ། ཛེ་ཏཱ་རི་དགྲ་ལས་རྣམ་པར་རྒྱལ་བའི་ཞབས་ཀྱིས་བཀྲལ་བའི་བྱ་
རྒྱུད། ཚེ་དཔག་མེད་ལྷ་དགུ། སྤྱོད་པའི་རྒྱུད་ཀྱི་ལུགས་ལ། རྡོ་རྗེ་མི་འཁྲུགས་པ་
ལུགས་གཉིས་ཀྱི་དབང༌། རྣལ་འབྱོར་རྒྱུད། བཅོམ་ལྡན་འདས་ངན་སོང་ཐམས་
ཅད་ཡོངས་སུ་སྦྱོང་བ་གཙོ་བོར་གྱུར་པའི་སྦྱོང་རྒྱུད་དཀྱིལ་འཁོར་བཅུ་གཉིས།
དཔལ་འཆི་བདག་འཇོམས་པ། འཆི་མེད་རྔ་སྒྲ། བྱ་རྒྱུད་རིགས་གསུམ་སྤྱི་དབང་།
འཇམ་དཔལ་ཨ་ར་པ་ཙ་ན་ལྷ་ལྔ། བླ་ཆེན་ས་སྐྱ་པ་ཆེན་པོ་ལ་གུར་གྱི་མགོན་པོའི་
ཆོས་སྐོར་བསམ་གྱིས་མི་ཁྱབ་པ་བཞུགས་པ་རྣམས་ཀྱི་ནང་ནས་དབང་གི་བཀའ་
བབས་གྲི་གུག་ལྷ་ལྔ་སྙན་བརྒྱུད་སིནྡྷ་རའི་དཀྱིལ་འཁོར་དུ་དབང་བསྐུར་བ། ཡང་
གྲི་གུག་ལྷ་ལྔ། ལྷ་བརྒྱད། ལྷ་བཅུ་གཉིས་མ་རྣམས་ཀྱི་རས་བྲིས་ཀྱི་དཀྱིལ་འཁོར་
ཆེན་པོར་རྒྱ་གཞུང་ལུགས་ཀྱི་དབང༌། གྱི་ལྗང་དབུ་དཀར་བའི་ལུགས་ཀྱི་མགོན་
པོ་ལྷ་བཅུ་བདུན་མའི་དབང་བཞི་ཡོངས་སུ་རྫོགས་པ་སོགས་སྨིན་བྱེད་དབང་གི་
སྐོར་དང༌། དཔལ་ལྡན་ས་སྐྱ་པའི་གསེར་ཆོས། ནཱ་རོ་མཁའ་སྤྱོད། མི་ཏྲི་མཁའ་
）
-24-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྤྱོད། ཨིནྡྲ་མཁའ་སྤྱོད་དེ་དམར་མོ་སྐོར་གསུམ། ཁྲོས་ནག་ལྷ་ལྔ་སྟེ་བྱིན་རླབས་
ཀྱི་སྐོར་དང༌། རྗེས་གནང་རིགས་གཏད་ཀྱི་སྐོར་ལ་གྲུབ་ཆེན་མི་ཏྲ་ཛོ་ཀི་ནས་
བརྒྱུད་པའི་ཚེ་དཔག་ཏུ་མེད་པ་དཀར་པོ། ཚེ་དབང་གྲུབ་རྒྱལ་མ། གྲུབ་ཐོབ་ཚེ་
དབང་མར་ གྲགས་པ་ལྕགས་ཟམ་ ལུགས། རིག་འཛིན་རྒོད་ལྡེམ་ཆེན་པོ་ནས་
བརྒྱུད་པའི་འཆི་མེད་ལྕགས་སྟོང་མ། ངོར་ཆེན་རྡོ་རྗེ་འཆང་གི་ཐུགས་དམ་རྟེན་
གཙུག་ཏོར་རྣམ་པར་རྒྱལ་མ་ལྷ་ལྔ། དགེ་བའི་བཤེས་གཉེན་མཉམ་མེད་བཀའ་
གདམས་པའི་ཐུགས་དམ་ཁྱད་པར་ཅན་སྒྲོལ་དཀར་ཡིད་བཞིན་འཁོར་ལོ་སོགས་
ཚེ་ལྷ་རིགས་དུ་མ། རྡོ་རྗེ་འཇིགས་བྱེད་ཀྱི་དུག་དབང་རྨ་བྱ་ཅན། སངས་རྒྱས་སྨན་
བླ་མཆེད་བདུན་གྱི་རྗེས་གནང་། འཕགས་པའི་གནས་བརྟན་བཅུ་དྲུག་གི་རྗེས་
གནང༌། འཇམ་དཔལ་ནག་པོ་སྐྱིལ་ཀྲུང་ཅན། པཎ་ཆེན་མ་ཏི་ནས་བརྒྱུད་པའི་
འཇམ་དབྱངས་དཀར་པོ། ས་སྐྱ་པའི་ཡབ་ ཆོས་ བ་ རི་བའི་ གསེར་ཆོས་འཇམ་
དབྱངས་དམར་སེར། ཕ་དམ་པ་ནས་བརྒྱུད་པའི་འཇམ་དཔལ་སྨྲ་སེང་ལྷ་ལྔ། པཎྜི་
ཏ་ས་མན་ཤྲཱི་ནས་བརྒྱུད་པའི་དབྱངས་ཅན་མ་དཀར་མོ་སོགས་བློ་གྲོས་རྒྱས་པའི་
ལྷའི་ཚོགས་དང༌། སློབ་དཔོན་ཆེན་པོ་ལྷན་ཅིག་རོལ་པ་ནས་བརྒྱུད་པའི་བཅོམ་
ལྡན་འདས་མ་ཀུ་རུ་ཀུ་ལླེ། ཀག་ཆོལ་འདོད་པའི་རྒྱལ་པོ། དཔལ་ཚོགས་ཀྱི་བདག་
པོ་དམར་ཆེན་ཕྱག་བཅུ་གཉིས་ཏེ། དམར་པོ་སྐོར་གསུམ་གྱིས་གཙོས་དབང་གི་ལྷ་
དུ་མ། ཤར་སྦུ་ཆུ་བ་དཔལ་ལྡན་གྲགས་པ་ནས་བརྒྱུད་པའི་ནམ་མཁའ་ལྡིང་གསེར་
མིག་འཁྱིལ་བ། ཕྱག་ན་རྡོ་རྗེ་ཨུཙཱརྱ། ཁྲོ་བོའི་རྒྱལ་པོ་འབྱུང་པོ་འདུལ་བྱེད། གཏུམ་
པོ་ཁྱུང༌། རྗེ་བཙུན་མི་གཡོ་བ་དཀར་པོ་དང༌། མི་གཡོ་བ་སྔོན་པོ། བླ་མ་བ་རི་བའི་
ལུགས་ཀྱི་སེང་གེ་གདོང་ཅན་མ་སྔོན་མོ། པཎ་ཆེན་ནགས་རིན་ནས་བརྒྱུད་པའི་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
སེང་གདོང་དམར་མོ། མངའ་བདག་ཉང་རལ་ནས་བརྒྱུད་པའི་གུ་རུ་དྲག་དམར་
གྱི་དབང་དང་རྗེས་གནང་གཉིས། རྟ་མགྲིན་ལྕགས་རལ་ཅན་དང་སྐྱེར་སྒང་ལུགས་
སོགས་བར་གཅོད་ཞི་བའི་ལྷ་བསམ་གྱིས་མི་ཁྱབ་པ་དང༌། རྗེ་བཙུན་འཇིག་རྟེན་
དབང་ཕྱུག་སེང་གེ་སྒྲ། འཇིག་རྟེན་དབང་ཕྱུག་ཕྱག་བཞི་པ། དཔལ་མོ་ལུགས་བཅུ་
གཅིག་ཞལ། སེང་ལྡེང་ནགས་ཀྱི་སྒྲོལ་མ། ལྷ་མོ་སྣ་ཚོགས་ཡུམ། པཎ་ཤ་ཝ་རི།
སྲུང་བ་ལྔ། རྡོ་རྗེ་རྣམ་པར་འཇོམས་པ་བ་རི་ལུགས་ཀྱི་རྗེས་གནང་བཀྲུ་བྱབ་སྲུང་
བ་བཅས། སྨེ་བརྩེགས་ལྗང་ནག །སྨེ་བརྩེགས་ དུད་ ཁ་ ལུགས་ གཉིས་ ཀྱི་ རྗེས་
གནང་བཀྲུ་བྱབ་སྲུང་བ་བཅས་ཕྲིན་ལས་ཀྱི་ལྷ་དུ་མ། འཕགས་པ་ཛམྦྷ་ལ་སེར་པོ་
དང༌། ཛམྦྷ་ལ་ནག་པོ་ཇོ་བོ་རྗེའི་ཞལ་གཟིགས་འབྲུག་ཞོན་ལྷ་ལྔ། ནོར་རྒྱུན་མ་
བཅས་དཔལ་འབྱོར་རྒྱས་པའི་ལྷའི་རིགས་དང༌། རྡོ་རྗེ་ནག་པོ་ཆེན་པོ་གུར་གྱི་
མགོན་པོ་ལྕམ་དྲལ་ལྷ་བརྒྱད། ལྕམ་དྲལ་ལྷ་གསུམ། མགོན་པོ་ཁྲོ་བཅུ། ཞིང་སྐྱོང་
དབང་པོ་བསྙེན་དུས་ཀྱི་རྗེས་གནང་། ལས་ཀྱི་མགོན་པོ་པུ་ཏྲ་མིང་སྲིང༌། ནོར་སྐྱོང་
དུར་ཁྲོད་བདག་པོ་ཡབ་ཡུམ། དཔལ་ལེགས་ལྡན་སྟག་ཞོན། དམ་ཅན་ཆོས་ཀྱི་
རྒྱལ་པོ་ལྷ་བཅུ་གསུམ། དཔའ་གཅིག་ཡབ་ཡུམ། དམར་པོ་ཁྲག་མདོག །བསེ་བྱ་
བཞིས་བསྐོར། འདོད་ཁམས་དུད་སོལ་ལྷ་མོ། དམག་ཟོར་རྒྱལ་མོ། མགོན་དཀར་
ཡིད་བཞིན་ནོར་བུ། འགྲོ་བཟང་ལུགས་ཀྱི་རྣམ་ཐོས་སྲས་སེར་ཆེན་ལྷ་དགུ། དབང་
ཕྱུག་མི་ལ་རས་པ་ནས་བརྒྱུད་པའི་ཇོ་མོ་ཚེ་རིང་མཆེད་ལྔ་སོགས་བསྟན་སྲུང་དམ་
ཅན་རྒྱ་མཚོའི་རྗེས་གནང་བཀའ་གཏད་བཅས་དཔག་ཏུ་མེད་པ་དང༌། ལ་
ལུང་ གི་ སྐོར་ ལ། རྒྱལ་ བ་ རྡོ་ རྗེ་ འཆང་ གི་ གསུང་ འབུམ་ པོད་ བཞི་ མར་
གྲགས་པ། གསུང་ངག་རིན་པོ་ཆེའི་གླེགས་བམ་པོད་སེར་མར་གྲགས་པ། གསུང་
- 26 -



༦་
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རབ་ཐོར་བུར་གནས་པ་མན་ངག་ཕྲ་མོ་རྐང་གྲངས་སུ་གྲགས་པ་རྣམས་བླ་མ་རྡོ་རྗེ་
འཆང་རྒྱལ་ཚབ་ཀུན་དགའ་དབང་ཕྱུག་པས་ཕྱོགས་གཅིག་ཏུ་བསྒྲིགས་པ་པུ་སྟི་
དམར་ཆུང་དུ་མཚན་གསོལ་བ་ཁ་སྐོང་དང་བཅས་པ། ཤ་ཟ་མོ་ནོར་གྱི་ལྷ་མོ་དབྱུ་
གུ་མཆེད་གསུམ་གྱི་སྒྲུབ་སྐོར། ནོར་སྐྱོང་དུར་ཁྲོད་བདག་པོ། རྒྱུད་གསང་བ་སྙིང་
གི་འཁོར་ལོ། དེའི་ལས་ཚོགས་ཀྱི་ཡིག་རྙིང་སྐོར། རབ་གནས་དཔལ་འབྱོར་རྒྱ་
མཚོ། དཔལ་མོ་ལུགས་ཀྱི་སྨྱུང་གནས་ཀྱི་ཆོ་ ག་ རྒྱས་ པ་ མཚུངས་མེད་ དཀོན་
མཆོག་ དཔལ་ ལྡན་ གྱིས་ མཛད་ པ། རྣམ་ བཤད་ ཀྱི་ རིགས། སྒྲུབ་ ཐབས།
དཀྱིལ་ཆོག །ཁྲིད་ཀྱི་སྐོར། དབུ་མ་ཤེར་ཕྱིན། བྱང་ཆུབ་སེམས་དཔའི་སྤྱོད་པ་ལ་
འཇུག་པ། སྡོམ་པ་གསུམ་གྱི་རབ་ཏུ་དབྱེ་བ། ཀྱེ་རྡོ་རྗེའི་རྩ་རྒྱུད་བརྟག་པ་གཉིས་
པ་འབྲོག་མིའི་འགྱུར། ཚུལ་ལྗོན་གཉིས། འཇམ་དཔལ་གྱི་མཚན་ཡང་དག་པར་
བརྗོད་པ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྡུད་པ་ཚིགས་སུ་བཅད་པ།
རྡོ་ རྗེ་གཅོད་པ་བམ་པོ་གཅིག་པ་རྣམས་ཐོས་སོ། །དབུ་མ་འཇུག་པ་དང༌། སྡོམ་
གསུམ་རབ་དབྱེ་རྣམས་དགེ་བའི་བཤེས་གཉེན་ཆེན་པོ་མངའ་རིས་མང་སྤྲོ་དཔོན་
པོ་མཛུབ་དྲུག་ཅེས་པའི་དྲུང་ནས་ཀྱང་ཐོས་སོ། །ཤར་ཆེན་ཆོས་ཀྱི་རྒྱལ་པོ་བློ་
གྲོས་གྲགས་པའི་རྒྱལ་མཚན་དཔལ་བཟང་པོའི་ཞལ་སྔ་ནས། དཔལ་གསང་བ་
འདུས་པ་འཇམ་པའི་རྡོ་རྗེ་ལྷ་བཅུ་བདུན་གྱི་དབང་། རིགས་གསུམ་སྤྱི་དབང་། མ་
གཅིག་གྲུབ་པའི་རྒྱལ་མོས་རས་ཆུང་བར་སྩལ་བའི་ཚེ་དབང་གྲུབ་རྒྱལ་མ། ཁྲོ་
ཆེན་འདོད་པའི་རྒྱལ་པོ། དཔལ་མགོན་ཏྲཀཱད་ལྷ་མང་རྣམས་ཐོས། ཕུན་ཚོགས་
ཁང་སར་ནས་ཀྱི་ཞབས་དྲུང་རིན་པོ་ཆེ་བསོད་ནམས་རྒྱལ་མཚན་གྱི་སྐུ་དྲུང་ནས་
རྒྱལ་བའི་སྲས་པོ་ཐོགས་མེད་ཞབས་ཀྱི་བཀའ་འབུམ་རིན་པོ་ཆེའི་ལུང་ཐོབ། རང་
- 27 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ལོ་བཅུ་ནས་བཅུ་གཉིས་ཀྱི་བར་སྐབས་སུ། རྗེ་བཙུན་དམ་པ་བྱང་ཆུབ་ཀྱི་སེམས་
མཚུངས་པ་མེད་པ་ཆེན་པོ་རིགས་དང་དཀྱིལ་འཁོར་རྒྱ་མཚོའི་ཁྱབ་བདག་བསོད་
ནམས་དཔལ་ལྡན་ཞེས་མཚན་བརྗོད་པར་དཀའ་བ་གང་དེའི་ཞལ་གྱི་བདུད་རྩི་དྲི་
མ་མེད་པ་དེ་ཉིད་བདག་གིས་ཅུང་ཟད་ཙམ་ཞིག་མྱོང་བའི་ཚུལ་ལ། ཐོག་མར་
དཔལ་ལྡན་ས་སྐྱ་པ་ཆེན་པོ་ཡབ་སྲས་ཀྱིས་ཆེས་མཆོག་ཏུ་ཐུགས་གཙིགས་ཆེ་ཞིང་
ཐུགས་དམ་གྱི་སྙིང་པོར་གྱུར་པ་གསང་སྔགས་ལམ་འབྲས་ཀྱི་གདམས་པ་དང༌།
གཞན་ཡང་གསང་སྔགས་རྒྱུད་སྡེ་བཞི་དང་འབྲེལ་བར་རྒྱ་བོད་མཁས་གྲུབ་རིམ་
བྱོན་གྱི་གདམས་པ། དཔལ་ས་སྐྱ་པ་ཡབ་སྲས་བརྒྱུད་པ་དང་བཅས་པ་ལ་བཀའ་
བབས་པའི་གསེར་ཆོས་ཀྱི་གདམས་ངག་གི་སྐོར་དང་གསུམ་ལས། དང་པོ་ནི།
དུས་གསུམ་གྱི་བདེ་བར་གཤེགས་པ་ཐམས་ཅད་ཀྱི་བགྲོད་པ་གཅིག་པའི་ལམ།།
མདོ་རྒྱུད་དང་མན་ངག་ཐམས་ཅད་ཀྱི་བཅུད་ཕྱུང་བ། འཕགས་ཡུལ་པཎ་གྲུབ་
དབང་པོ་དཔལ་ལྡན་ཆོས་སྐྱོང་ངམ། གྲུབ་པའི་འཁོར་ལོས་སྒྱུར་བའི་རྣལ་འབྱོར་
ཀྱི་དབང་ཕྱུག་བིརླ་པ་ཆེན་པོ་ལ་རྗེ་བཙུན་རྡོ་རྗེ་བདག་མེད་མས་དངོས་སུ་གནང་
བའི་ལམ་འབྲས་བུ་དང་བཅས་པའི་གདམས་ངག །འབྲས་བུ་ལམ་དང་བཅས་
པའི་གདམས་ངག་སྟེ། གསུང་ངག་རིན་པོ་ཆེ་ཞེས་གྲུབ་པའི་དབང་ཕྱུག་མཐའ་
དག་ཟུང་འཇུག་ཏུ་གཤེགས་པའི་ཐེམ་སྐས་ཆེན་པོ་འདི་ཉིད་ལོ་ཙཱ་བ་རྣམས་ཀྱི་
ནང་ནས་ཉི་ཟླ་ལྟར་གྲགས་པ་འབྲོག་མི་ཤཱཀྱ་ཡེ་ཤེས་ཀྱིས་འཕགས་ཡུལ་པཎ་
གྲུབ་ཀུན་གྱི་གཙུག་རྒྱན་དུ་གྱུར་པའི་པཎྜི་ཏ་ག་ཡ་དྷ་ར་མཉེས་པ་གསུམ་གྱི་སྒོ་
ནས་བསྟེན་ཏེ་ཞུས་ཤིང་གཏན་ལ་ཕབ། དེ་ལ་སློབ་མ་ནམ་མཁའི་སྐར་ཚོགས་ལྟ་
བུའི་ནང་ ནས་ གཙོ་བོར་ གྱུར་ པ། གཞུང་ རྫོགས་ པ། གདམས་ ངག་ རྫོགས་ པ།
- 28 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྲུབ་པ་ཐོབ་པའི་སློབ་མ་གསུམ་དུ་བྱུང་བར་གྲགས་པའི་གདམས་པ་རྫོགས་པའི་
སློབ་མའི་ནང་ནས་རབ་ཏུ་ཐོབ་པ་སེ་མཁར་ཆུ་བ། དེའི་སློབ་མ་ཞང་སྟོན་ཆོས་
འབར་ནས་བསྟན་པའི་མངའ་བདག་རྗེ་བཙུན་ས་སྐྱ་པ་ཡབ་སྲས་ལ་བཀའ་
བབས། དེའི་སྲོལ་འཛིན་ངོར་རྫོང་གོང་དཀར་བ་སོགས་བླ་མ་ས་སྐྱ་པའི་བརྒྱུད་
འཛིན་མང་དུ་བྱུང་བ་ལས། འདིར་རྒྱལ་བས་ལུང་བསྟན་པའི་རྒྱལ་བ་གཉིས་པ་
ཀུན་དགའ་བཟང་པོ་པ་ལས་བརྒྱུད་པ། རྒྱལ་སྲས་སེམས་དཔའ་ཆེན་པོ་དཀོན་
མཆོག་རྒྱལ་མཚན་སོགས་བརྒྱུད་འཛིན་ཀུན་ གྱིས་ལམ་སྲོལ་འདི་ ཉན་བཤད་
སྒོམ་སྒྲུབ་ ཀྱིས་ སྤེལ་ནས། གདན་ས་ཆེན་པོ་འོག་མིན་གཉིས་པ་དཔལ་ཨེ་ཝཾ་
ཆོས་ལྡན་དུ་བཤད་སྒྲུབ་ཀྱི་རྒྱུན་མ་ཉམས་པ་ཤིན་ཏུ་དར་རྒྱས་ཆེ་བར་བཞུགས་
པས། འདི་ཉིད་བརྒྱུད་འཛིན་ཀུན་གྱི་ནང་ནས་ཀྱང་བརྒྱུད་པ་འདིར་ཆེས་མཆོག་
ཏུ་གྱུར་པ་ཡིན་ནོ། །དེ་ལྟ་བུའི་གསུང་ངག་རིན་པོ་ཆེ་ལམ་འབྲས་བུ་དང་བཅས་
པའི་ཟབ་ཁྲིད་སྨིན་རྒྱས་སུ་མཁས་གྲུབ་བླ་མ་དམ་པ་ལས་ལན་གྲངས་བསྐྱར་ནས་
ཐོབ་པ་ལ་འདི་ལྟ་བུའི་གདམས་པ་ཟབ་མོ་གཏན་ལ་འབེབས་པར་ཚད་མ་བཞི་
དང༌ ། སྙན་བརྒྱུད་ བཞིས་ གཏན་ ལ་ འབེབས་ པར་ མཛད་ པ་ ནི་ སམྦུ་ཊ་ ལས།
བསྟན་བཅོས་ཚད་མ་སློབ་དཔོན་དང༌། །ལུང་གི་རྗེས་འབྲང་དེ་ཉིད་རིག །གསང་
སྟོན་དེ་ཉིད་དངོས་པོ་ཡང༌། །གཅིག་ནས་གཅིག་བརྒྱུད་ཤེས་པར་བྱ། །བླ་མར་
རབ་ཀྱི་ཞལ་ལས་བླང༌། །ཞེས་དང༌། ཚད་མ་སྙན་བརྒྱུད་བཞི་ཡིས་སྤྲོས་པ་བཅད།
ཅེས་དང་། རྗེ་བཙུན་ཆེན་པོས། ཆོས་ཀུན་ཚད་མ་བཞི་ཡིས་གཏན་ལ་དབབ། ཅེས་
གསུངས་པ་ལྟར། བླ་མ་ཚད་མ། ཉམས་མྱོང་ཚད་མ། ལུང་ཚད་མ། བསྟན་བཅོས་
ཚད་མ་སྟེ་བཞིའི་སྒོ་ནས་གཏན་ལ་འབེབས་པར་མཛད་པ་ལས། དང་པོ་བླ་མ་ཚད་
- 29 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
མ་ནི། རྗེ་བཙུན་ཆེན་པོས་བླ་མ་ཚད་མ་བྱ་བ་བླ་མ་ལ་མོས་གུས་དང་། གསོལ་བ་
འདེབས་པ་ལ་བརྩོན་པར་བྱ་དགོས་སོ་ཞེས་གསུངས་པ་བཞིན། བླ་མ་ལ་ངེས་
ཤེས་ཁྱད་པར་ཅན་བསྐྱེད་པར་བླ་མ་བརྒྱུད་པའི་རྣམ་ཐར་གྱི་ལུང་དང་། བརྒྱུད་
པའི་གསོལ་འདེབས་ཀྱི་ལུང་གཉིས། གསང་སྔགས་སྔོན་འགྲོ་ཕར་ཕྱིན་གྱི་ལམ་
དང༌། ཐུན་མོང་བའི་སྣང་གསུམ་གྱི་ཁྲིད་ཀྱི་རྒྱབ་ཆོས་སུ་གནང་བའི་ཐོག་མར་
ངེས་ཤེས་བསྐྱེད་པའི་སྐབས་སུ་བརྒྱུད་པའི་གསོལ་འདེབས་རྣམ་དག་མ། ཞེས་པ་
རྡོ་རྗེ་འཆང་ཀུན་དགའ་བཟང་པོས་མཛད་པའི་ཁ་སྐོང་དང་བཅས་པ་ལེགས་པར་
ཐོབ་ཅིང༌། དེ་ནས་སྔ་ཆོས་སུ་བླ་མ་བརྒྱུད་པའི་གསོལ་འདེབས་དང་འབྲེལ་བའི་
དཔལ་ཨེ་ཝཾ་ཆོས་ལྡན་པའི་ཚོགས་འདོན་ཆོས་སྤྱོད་པུ་སྟི་ཞེས་ཡོངས་སུ་གྲགས་པ་
ནི། འཕགས་པ་ཕུང་པོ་གསུམ་པའི་མདོ་ནས་བཟུང་། ཐུབ་དབང་དང་བླ་མ་རྣམས་
ཀྱི་སྐུ་བསྟོད། བླ་མ་མཆོད་པ། འཇམ་དཔལ་གྱི་མཚན་ཡང་དག་པར་བརྗོད་པ།
སྨོན་ལམ་རྣམ་གསུམ། གཟུངས་ ཀྱི་རིགས། མདོ་སྒྲུབ། སྒྲོལ་བསྟོད། གྲགས་རྒྱལ་
གྱི་གཏོར་མ། ཆབ་གཏོར། ཀླུ་གཏོར། ནོར་རྒྱུན་མའི་བསྟོད་ཚོགས་ལས་བྱུང་བ་
ངོར་ཆེན་རྡོ་རྗེ་འཆང་གིས་མཛད་པའི་སྨོན་ལམ་འགྲོ་ལ་བདེ་སྐྱིད་ཡན། བྲང་ཏི་
པཎ་ཆེན་གྱིས་ཨེ་ཝཾ་ཐར་རྩེར་བསྒྲིགས་པ་རྒྱབ་ཀྱི་ཁ་སྐོང་རྣམས་སོ་སོས་མཛད་
པ་དང་བཅས་པ་ལེགས་པར་ཐོབ། བླ་མ་ཚད་མར་བྱ་བར། བླ་མ་བརྒྱུད་པ་དང་
ལྡན་རྒྱུད་དོན་རིག །ཅེས་གསུངས་པས་བླ་མ་བརྒྱུད་པ་དང་ལྡན་པ་ཞིག་དགོས་
པར་མཁས་གྲུབ་དམ་པ་རིས་སུ་མ་ཆད་པའི་བླ་མ་བརྒྱུད་པའི་རྣམ་པར་ཐར་པའི་
སྐོར་ལ། བླ་མ་རྒྱ་བོད་ཀྱི་རྣམ་ཐར་སྔ་མ་རྣམས་ནི་གླེགས་བམ་ནས་འབྱུང་ཞིང་།
འདིར་ཉེ་བརྒྱུད་ཀྱི་དབང་དུ་བྱས་ནའང་རྣལ་འབྱོར་དབང་ཕྱུག་བིརླ་པས། རྗེ་
- 30 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བཙུན་ས་སྐྱ་པ་ཆེན་པོ་ལ་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་
གདམས་ངག་ཡོངས་སུ་རྫོགས་པ་གནང་བའི་ཚུལ་སོགས་རྒྱས་པ་ཁོག་ཕུབ་དང་
མན་ངག་གི་གསུང་སྒྲོས་ནས་ཀྱང་འབྱུང་ལ། བརྩེ་བ་ཆེན་པོ་ནས་བརྩམས་ཏེ་
བརྒྱུད་པའི་བླ་མའི་རྣམ་ཐར་གྱི་ལུང་ཐོབ་པ་ལ། བླ་མ་ས་སྐྱ་པ་ཆེན་པོའི་རྣམ་
ཐར། སྟག་སྡེ་རི་ཕུག་པ་དགེ་སློང་རྡོ་རྗེ་འཛིན་པ་བྱང་ཆུབ་ཤེས་རབ་ཀྱིས་གསོལ་
བ་བཏབ་པ་ལྟར་རྗེ་བཙུན་ཆེན་པོས་མཛད་པ། སློབ་དཔོན་རིན་པོ་ཆེའི་རྣམ་ཐར་
གསོལ་འདེབས་མགོར། བླ་མ་དམ་པའི་ཞབས་ལ་ཕྱག་འཚལ་ལོ། །ཁྱོད་ཉིད་དམ་
པ་རྣམས་ཀྱི་རིགས་འཁྲུངས་ནས། ཞེས་དང༌། མཇུག་ཏུ། ཡང་དག་རྟོགས་པའི་བློ་
གྲོས་བསྐྱེད་དུ་གསོལ། ཞེས་ཡོད་པ། དེའི་འཕྲོས་ལས་ཀྱང་སྨྲས་པ། ཚངས་པར་
སྤྱོད་པའི་དགེ་བསྙེན་ཚུལ་འཛིན་པ། ཞེས་སོགས་ཀྱི་མཇུག་ན། བདེ་བ་ཅན་དུ་
གཤེགས་ལ་གུས་ཕྱག་འཚལ། །ཞེས་ཡོད་པ་རྗེ་བཙུན་ཆེན་པོས་མཛད་པ། ཡར་
ལུང་པ་སེང་གེ་རྒྱལ་མཚན་གྱིས་དག་པར་གཏུགས་པའི་མཐའ་ཅན། རྗེ་བཙུན་
ཆེན་པོའི་རྣམ་ཐར་ཐུན་མོང་དུ་གྲགས་པ་ས་སྐྱ་པཎྜི་ཏས་མཛད་པ། རྗེ་བཙུན་ཆེན་
པོའི་རྣམ་ཐར་མནལ་ལམ་མ། མཇུག་ན་སློབ་དཔོན་རིན་པོ་ཆེ་དང་མཇལ་ནས་
ལན་མང་དུ་ཆོས་ཞུས་པ་རྨིས་གསུངས་རྗེ་བཙུན་པའི་མནལ་ལམ་བྲིས་པའོ། །
ཞེས་པ་སྣ་རོ་བནེ་བཤེས་གཉེན་གྲགས་ཀྱིས་མཛད་པ། རྗེ་བཙུན་ས་སྐྱ་པཎྜི་ཏའི་
རྣམ་ཐར་བདེ་བ་ནས་བདེ་བར་གཤེགས་པའི་དུས་སུ་ལུང་བསྟན་པའི་རྟོགས་
བརྗོད་ཆ་འགའ་ཞིག་བརྗོད་པ། རྣམ་ཐར་གསུང་སྒྲོས་མ་ངོར་ཆེན་གྱིས་མཛད་པ།
ཡབ་ལྷོ་པ་ཀུན་མཁྱེན་རིན་ཆེན་དཔལ་བཟང་གིས་མཛད་པ་འདི་གཉིས་ལུང་ཡོད་
ཡིན། ཆོས་ ཀྱི་ རྒྱལ་ པོ་ འཕགས་ པ་ རིན་ པོ་ ཆེས་ མཛད་ པ། ཆོས་ ཀྱི་ རྒྱལ་
-31 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པོ་འཕགས་པ་རིན་པོ་ཆེའི་རྣམ་ཐར་རིན་པོ་ཆེའི་ཕྲེང་བ་རྡོ་རྗེ་འཛིན་པ་ཡེ་ཤེས་
རྒྱལ་མཚན་གྱིས་མཛད་པ། གཉགས་སྙིང་པོ་རྒྱལ་མཚན་གྱིས་མཛད་པའི་ཚོགས་
སྒོམ་རིན་པོ་ཆེའི་རྣམ་ཐར་མེ་མོ་ལུག་གི་དཔྱིད་ཟླ་ཐ་ཆུང་ཡར་ངོའི་ཚེས་དགུའི་སྔ་
དྲོ་གཟའ་ཟླ་བ་དང་སྐར་མ་རྟ་པ་རྒྱུ་བའི་དུས་སུ་སྐུ་གཤེགས་ཚུལ་བསྟན་ཏོ་ཞེས་
པའི་མཐའ་ཅན། ཉན་ཆེན་བསོད་ནམས་བརྟན་པའི་རྣམ་ཐར་དཀར་པོ་བྲག་པ་
རཏྣ་སིདྡྷས་བཀོད་པ། དཀར་པོ་བྲག་པ་རིན་ཆེན་སེང་གེའི་རྣམ་ཐར་སྒྲོ་སྐུར་གྱི་
སྐྱོན་གྱིས་དབེན་པ་དབུས་གཙང་ཁམས་གསུམ་གྱི་དད་ལྡན་སློབ་མས་བསྐུལ་
བར་བརྟེན་རང་ཉིད་ཀྱིས་མཛད་པ། ཞང་དཀོན་མཆོག་དཔལ་བའི་རྣམ་ཐར་དགེ་
སློང་དཔལ་ལྡན་གྱིས་དབེན་གནས་ཚ་མོ་རོང་བྱང་ཆུབ་ཆོས་རྫོང་དུ་མཛད་པ།
རྒྱལ་བ་བྲག་ཕུག་པའི་རྣམ་ཐར་དཔལ་ལྡན་བློ་གྲོས་བརྟན་པས་ལྕགས་མོ་ཡོས་
ཀྱི་ལོ་སྟོན་ཟླ་ཐ་ཆུང་སྨིན་དྲུག་ཟླ་བའི་ཚེས་གཅིག་ལ་སྦྱར་བ། ཐམས་ཅད་མཁྱེན་
པ་བསོད་ནམས་རྒྱལ་མཚན་གྱི་རྣམ་ པར་ཐར་ པ་ དགེ་སློང་དཔལ་ལྡན་ཚུལ་
ཁྲིམས་ཀྱིས་རང་གིས་ཅུང་ཟད་ཐོས་པ་བྲིས་པ། རི་ཁྲོད་པ་བློ་གྲོས་བརྟན་པའི་
རྣམ་ཐར་དགེ་སློང་དཔལ་ལྡན་ཚུལ་ཁྲིམས་ཀྱིས་དད་ཅིང་གུས་པའི་སློབ་མའི་ངོར་
ཚ་མོ་རོང་གི་བྱང་ཆུབ་ཆོས་རྫོང་དུ་མཛད་པ། ཆོས་རྗེ་དཔལ་ལྡན་ཚུལ་ཁྲིམས་ཀྱི་
རྣམ་ཐར་གྲུབ་ཆེན་བུདྡྷ་ཤྲཱིས་མཛད་པའི་ནང་ནས་མདོར་བསྡུས་ཏེ་མུས་ཆེན་
སེམས་དཔའ་ཆེན་པོའི་གསུང་ངག་བླ་མ་བརྒྱུད་པའི་ཁ་སྐོང་དུ་མཛད་པ། གྲུབ་
ཆེན་བུདྡྷ་ཤྲཱིའི་རྣམ་ཐར་རྡོ་རྗེ་འཆང་ཀུན་དགའ་བཟང་པོས་དཔལ་ལྡན་ས་སྐྱའི་
ཆོས་གྲྭར་མཛད་པ། རྡོ་རྗེ་འཆང་ཀུན་དགའ་བཟང་པོའི་དགུང་ལོ་དོན་བཞི་ཡན་
གྱི་རྣམ་ཐར་སེམས་དཔའ་ཆེན་པོ་དཀོན་མཆོག་རྒྱལ་མཚན་གྱིས་མཛད་པ། སླར་
- 32 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཡང་དེ་ཉིད་ཀྱིས་མཛད་པའི་མྱ་ངན་ལས་འདས་པའི་བར་གྱི་ཁ་སྐོང་དང་བཅས་
པ། མུས་ཆེན་སེམས་དཔའ་ཆེན་པོ་དགུང་ལོ་གྱ་གཉིས་ཡན་གྱི་རྣམ་ཐར་མཚུངས་
མེད་གུང་རུ་ཤེས་རབ་བཟང་པོས་མཛད་པ། ཡང་ཀུན་དགའ་བཟང་པོའི་རྣམ་
ཐར་གུ་གེ་པཎྜི་ཏ་གྲགས་པ་རྒྱལ་མཚན་གྱིས་མཛད་པ། རྗེ་ཤེས་རབ་རྒྱ་མཚོའི་མ་
གསན་འདུག་རྣམ་ཐར་རྭ་དབོན་གྱིས་མཛད་པ། རྒྱལ་ཚབ་དམ་པ་ཀུན་དགའ་
དབང་ ཕྱུག་ གི་རྣམ་ཐར་ མཁན་ ཆེན་ བསོད་ནམས་ལྷུན་གྲུབ་ ཀྱིས་ མཛད་ པ།
མཁས་གྲུབ་དཔལ་ལྡན་རྡོ་རྗེའི་རྣམ་ཐར་པཎ་ཆེན་གྲགས་པ་རྡོ་རྗེས་མཛད་པ་
རྣམས་ནི་ སྩལ་བའི་ རིགས་སོ། །མུས་ཆེན་སེམས་དཔའ་ཆེན་པོའི་རྣམ་ཐར་ངོ་
མཚར་ཆུ་རྒྱུན་གྱི་རྩ་འགྲེལ་ཁ་སྐོང་དང་བཅས་པ་ཀུན་མཁྱེན་བསོད་ནམས་སེང་
གེས་མཛད་པ། ཀུན་མཁྱེན་བསོད་ནམས་སེང་གེའི་རྣམ་ཐར་ཀུན་དགའ་མཆོག་
ལྡན་གྱིས་མཛད་པ། ཡང་སངས་རིན་གྱིས་མཛད་པ། འདྲེན་མཆོག་རཏྣ་ཝནྡྷའི་
རྣམ་ཐར་སངས་རིན་གྱིས་མཛད་པ། རྗེ་སངས་རྒྱས་རིན་ཆེན་གྱི་རྣམ་ཐར་ས་ལོ་
ཙཱས་མཛད་ པ། ས་ ལོ་ཙཱའི་རྣམ་ཐར་ དཀོན་མཆོག་ ལྷུན་གྲུབ་ ཀྱིས་ མཛད་ པ།
འདྲེན་མཆོག་རཏྣ་ཝནྡྷའི་རྣམ་ཐར་ངོ་མཚར་ཉིན་བྱེད་སྣང་བ་དཀོན་མཆོག་ལྷུན་
གྲུབ་ཀྱིས་མཛད་པ། ལྷ་མཆོག་སེང་གེའི་རྣམ་ཐར་པཎ་ཆེན་ནམ་མཁའ་དཔལ་
བཟང་གིས་མཛད་པ། དཀོན་མཆོག་ལྷུན་གྲུབ་ཀྱི་རྣམ་ཐར་དཀོན་མཆོག་དཔལ་
ལྡན་གྱིས་མཛད་པ། རྗེ་སངས་རྒྱས་སེང་གེའི་རྣམ་ཐར་ནམ་མཁའ་དཔལ་བཟང་
གིས་མཛད་པ། དཀོན་མཆོག་ དཔལ་ ལྡན་རྣམ་ཐར་ཤར་ཆེན་ བྱམས་པ་ཀུན་
དགའ་བཀྲ་ཤིས་ཀྱིས་མཛད་པ། པཎ་ཆེན་ནམ་མཁའ་དཔལ་བཟང་གི་རྣམ་ཐར་
ཤར་ཆེན་བྱམས་པས་མཛད་པ། ཤར་ཆེན་བྱམས་པ་ཀུན་དགའ་བཀྲ་ཤིས་ཀྱི་
- 33 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྣམ་ཐར་ངག་དབང་བརྟན་པའི་རྡོ་རྗེས་མཛད་པ། ཁྲི་ཆེན་ཀུན་དགའ་བསོད་
ནམས་ལྷུན་གྲུབ་ ཀྱི་རྣམ་ཐར་ ངག་ དབང་ བརྟན་ པས་ མཛད་ པ། མཁས་གྲུབ་
དཔལ་ལྡན་དོན་གྲུབ་ཀྱི་རྣམ་ཐར་ངག་དབང་བརྟན་པས་མཛད་པ། བྲང་ཏི་པ་
ནམ་མཁའ་སངས་རྒྱས་ཀྱི་རྣམ་ཐར་སངས་རྒྱས་ཕུན་ཚོགས་ཀྱིས་མཛད་པ། ཤེས་
རབ་འབྱུང་གནས་རྣམ་ཐར་ངག་དབང་བསོད་ནམས་རྒྱལ་མཚན་གྱིས་མཛད་པ།
མཁན་ཆེན་ནམ་མཁའ་ རིན་ཆེན་རྣམ་ཐར་ ཐོ་ཙམ། ངག་དབང་བསོད་ནམས་
རྒྱལ་མཚན་གྱི་རྣམ་ཐར་སངས་རྒྱས་ཕུན་ཚོགས་ཀྱིས་མཛད་པ། རྗེ་བསོད་ནམས་
རྒྱ་ མཚོའི་རྣམ་ཐར་ལྷུན་གྲུབ་དཔལ་ ལྡན་ གྱིས་མཛད་པ། དཔལ་མཆོག་རྒྱལ་
མཚན་རྣམ་ཐར་ སངས་ རྒྱས་ ཕུན་ཚོགས་ ཀྱིས་མཛད་པ། འཇམ་དབྱངས་ནམ་
མཁའ་དཔལ་བཟང་རྣམ་ཐར་ཐོ་ཙམ་མཆིས། མཁན་ཆེན་ལྷུན་གྲུབ་དཔལ་ལྡན་
རྣམ་ཐར་སངས་རྒྱས་ཕུན་ཚོགས་པས་མཛད་པ། རྡོ་རྗེ་འཆང་སངས་རྒྱས་ཕུན་
ཚོགས་རྣམ་ཐར་རྗེ་ཚུལ་ཁྲིམས་དཔལ་བཟང་གིས་མཛད་པ་དང་ རྗེ་ཉིད་ཀྱིས་
མཛད་ པ་ གཉིས། མཁན་ཆེན་ ཚུལ་ ཁྲིམས་ དཔལ་ བཟང་རྣམ་ཐར་ བྱམས་ པ་
བསོད་ནམས་བཟང་པོས་མཛད་པ་རྣམས་སོ། །་་་་་་
དེ་ལྟར་རྣམ་ཐར་རྒྱས་པ་རྣམས་ཀྱི་ལུང་མ་ཉམས་པ་བཞུགས་ཤིང༌། དེ་ལ་རྡོ་
རྗེ་འཆང་ཀུན་དགའ་བཟང་པོ་དང༌། སེམས་དཔའ་ཆེན་པོ་ཡན་རྒྱས་པ་གནང་
ནས། དེ་མན་ཆད་ཀྱི་བླ་མ་བརྒྱུད་པའི་རྣམ་ཐར་ཁ་སྐོང་ཤར་ཆེན་སངས་རྒྱས་
བསྟན་འཛིན་ཡན་ཆད་ཐམས་ཅད་ཀྱི་རྟོགས་བརྗོད་རིན་པོ་ཆེ་དཔལ་ཨེ་ཝཾ་ཆོས་
ལྡན་གྱི་གདན་རབས་ནོར་བུའི་ཕྲེང་བ་ཞེས་བྱ་བ་མཁས་གྲུབ་སངས་རྒྱས་ཕུན་
ཚོགས་ཀྱིས་མཛད་པ་རྣམས་ལེགས་པར་ཐོབ། གཉིས་པ་ཉམས་མྱོང་ཚད་མ་རྒྱུད་
34-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལ་སྐྱེད་པར་བྱེད་པའི་ཐབས་ཁྲིད་ཀྱི་གཞུང་ཤིང་ཆེན་མོ་བཞི་ལས། གཞུང་ཇི་ལྟ་
བ་བཞིན་བཀྲི་བའི་གཞུང་ཤིང་རྒྱས་པའི་ཉམས་ཁྲིད་བྱ་ཚུལ་ཐམས་ཅད་མཁྱེན་པ
་དཀོན་མཆོག་ལྷུན་གྲུབ་ཀྱིས་མཛད་པའི་ལམ་གྱི་སྔོན་འགྲོའི་ཁྲིད་ཡིག་སྣང་
གསུམ་མཛེས་པར་བྱེད་པའི་རྒྱན་གྱི་སྟེང་ནས་ཕ་རོལ་ཏུ་ཕྱིན་པའི་ལམ་དང་ཐུན་
མོང་བ་སྣང་གསུམ་གྱི་ཁྲིད་ཀྱིས་སྔོན་དུ་སྨིན་པར་མཛད་ནས། ཐུན་མོང་མ་ཡིན་
པ་ སྔགས་ལམ་གྱི་ཁྲིད་ཡིག་ རྗེ་དེ་ཉིད་ཀྱིས་གོང་མ་རྣམས་ཀྱི་ཡིག་ཆ་ཡོངས་
རྫོགས་ ཀྱི་བཅུད་བསྡུས་ པ་ རྒྱུད་གསུམ་མཛེས་རྒྱན་གྱི་སྟེང་ནས་ ལེགས་ པར་
གནང་ཞིང་སྐབས་སུ་གང་བབ་བརྒྱུད་པའི་ཕྱག་ལེན་གྱིས་ཀྱང་བརྒྱན། ཁྱད་པར་
ཁོག་ཕུབ་གསུང་ངག་ཆོས་འབྱུང་བསྟན་པ་རྒྱས་པའི་ཉི་འོད་ཅེས་བྱ་བ་བསྟན་
བཅོས་ཆེན་པོ་དེ་དག་གི་ཁ་སྐོང་དང་བཅས་པའི་བཤད་པ་རྒྱས་པས་ཁོག་ཕུབ།
ལུང་སྦྱོར་ཡང་ཅི་རིགས་པས་སྤྲས་ནས་ཁྲིད་ཚུལ་ཕྱག་ལེན་ལ། དངོས་གཞི་ངེས་
འབྱུང་བསྐྱེད་པ་མ་དག་སྣང་བའི་ཁྲིད། ལྷག་བསམ་བསྐྱེད་པ་ཉམས་ཀྱི་སྣང་བའི་
ཁྲིད། སྤྲོ་བ་བསྐྱེད་པ་དག་པའི་སྣང་བའི་ཁྲིད། ཅེས་སྣང་བ་གསུམ་གྱི་ཁྲིད་དམིགས་
རྐང་རེ་ལའང་སྦྱོར་བ་སྐྱབས་སུ་འགྲོ་ཞིང་གསོལ་བ་གདབ་པ། དངོས་གཞི་རང་
རང་གི་དམིགས་པ་ངོ་སྤྲད་པ། རྗེས་དགེ་བ་བསྔོ་ཞིང་དྲན་ཤེས་བརྟན་པ་སོགས་
ཀྱིས་དམིགས་པའི་འདོར་ལེན་ཉམས་ཁྲིད་རྒྱས་པ་ལན་གྲངས་བསྐྱར་ཆོས་བཅས་
སྨིན་པར་ཐོབ་ནས། དེ་ནས་གསང་སྔགས་ལམ་ལ་འཇུག་པའི་ཐོག་མར། དབང་
གི་ཆུ་བོ་མ་ནུབ་པ། བྱིན་རླབས་ཀྱི་བརྒྱུད་པ་མ་ཉམས་པ། གདམས་ངག་གི་སརྒ་
མ་ལོག་པ། མོས་གུས་ཀྱི་བསམ་པ་ཚིམ་པ་སྟེ་བཞི་ལྡན་ཞིག་དགོས་ཤིང༌། དང་
པོ་དབང་བསྐུར་བ་ཡང་དཔོན་སློབ་འབྲེལ་བརྟགས་ནས་དབང་བསྐུར་བ། དབང་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
བསྐུར་ནས་གདམས་པ་སྦྱིན་པ། གདམས་ངག་བྱིན་མཐར་གཞུང་བཤད་གནང་
བ། བཤད་ པ་ གྲུབ་ནས་ སྒྲུབ་ ལུང་ སྦྱིན་ པ། ལུང་ ཕྱིན་ནས་ གསང་ བཅུའི་ རྒྱས་
གདབ་པ་སོགས་སྔ་མ་སྔ་མ་རྣམས་སོང་ནས་ཕྱི་མ་ཕྱི་མ་སྦྱིན་པར་མཛད་པ་འདུག་
པས་ཕྱག་ལེན་རྣམ་པར་དག་པ་གོ་ནས་དགའ་སྤྲོ་ཐོབ་བོ། ། དེ་ལྟ་བུའི་ཁྲིད་ཚུལ་
དེ་ཉིད་ཀྱང་། ཀྱེ་རྡོ་ རྗེ་ ལས། དང་པོ་གསོ་སྦྱོང་སྦྱིན་པར་བྱ། ཞེས་སོགས་རྒྱུད་
སྡེའི་དགོངས་པ་གྲུབ་པའི་བླ་མ་བརྒྱུད་པའི་བཀའ་སྲོལ་ཡང་དག་པ་ལགས་སོ། །
དེ་ལ་ཡང་དབང་བསྐུར་གྱི་ཐོག་མར་སེམས་བསྐྱེད་ཀྱི་སྡོམ་པ་སྦྱིན་པ། དེ་རྗེས་
དཔོན་སློབ་འབྲེལ་བརྟགས་ནས་སློབ་མ་རྗེས་སུ་བཟུང་བ་གཉིས་ལས། དང་པོ་ལ།
མཎྜལ་ཚོམ་བུ་ལྔ་ལ་བརྟེན་ནས་བྱང་ཆུབ་ཀྱི་མཆོག་ཏུ་སེམས་བསྐྱེད་པ་བརྒྱུད་པ་
ཁྱད་པར་གཉིས་ལྡན་ཏེ། ག་ཡ་དྷ་ར་ནས་ཞང་སྟོན་ཆོས་འབར་ལས་བརྒྱུད་པ་
དགེས་རྡོར་མན་ངག་ལུགས་དང༌། ནཱ་རོ་ཏ་པ་ནས་བླ་ཆེན་མལ་ལོ་ཙཱ་བ་ནས་
བརྒྱུད་པ་འཁོར་ལོ་བདེ་མཆོག་དབང་བཀའ་དང་རྗེས་སུ་འབྲེལ་པའི་ཕྱག་ལེན་
ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱི་ཡིག་ཆའི་སྟེང་ནས་ལེགས་པར་
ཐོབ། གཉིས་པ་དབང་བསྐུར་བའི་སྔོན་འགྲོ་སློབ་མ་རྗེས་འཛིན་ནོས། དེ་ནས།
མཚན་དུས་ གྲངས་ ཀྱི་བསྙེན་པ་ཅི་རིགས་པས། ཞེས་ གསུངས་པའི་དོན་སློབ་
དཔོན་གྱིས་བསྙེན་པའི་ཁ་གསོ་བྱ་བའི་ཚེ་ཉམས་སུ་བླང་བར་བྱ་བ་ལ་བསགས་
སྦྱོང་གི་ཁྲིད་རྒྱས་པ་ཐུན་བཞིར་མ་ཆག་པར་ཉམས་ལེན་གྱིས་ཤིག་གསུངས་ནས་
སྨིན་རྒྱས་སུ་ཐོབ། དེའི་རྗེས་སུ་ཆོ་གའི་གཞི་ཆེན་པོ་བརྒྱད་དང་ལྡན་པའི་སྒོ་ནས་
དཔལ་ཀྱེ་རྡོ་རྗེའི་རྡུལ་ཚོན་གྱི་དཀྱིལ་འཁོར་དུ་དབང་བསྐུར་བ་ནི། རྡོ་རྗེ་འཆང་
ཀུན་དགའ་བཟང་པོའི་དབང་ཁང་འོག་མིན་གཉིས་པ་ན་རྗེ་བཙུན་ག་ཡ་དྷ་རའི་
- 36 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཞབས་ཀྱིས་བསྒྲུབས་པའི་གདན་གསུམ་ཚང་བའི་བུམ་ཆུ་ད་ལྟའི་བར་དུ་ཚད་ལྡན་
མཁས་གྲུབ་རིམ་བྱོན་གྱི་སྒྲུབ་རྒྱུན་མ་ཉམས་པ་སོགས་དབང་རྫས་བྱིན་རླབས་
ཅན་རྣམས་དང་བཅས། དབང་བསྐུར་བ་ཟབ་མོ་ལན་གྲངས་གཉིས་ལེགས་པར་
ཐོབ། དེ་ལྟར་དབང་སྐུར་བ་ལེགས་པར་ཐོབ་ནས་དམ་ཚིག་དང་སྡོམ་པ་ལ་ཡང་
སྲུང་སྡོམ་བྱ་བ། དམ་ཚིག་ཉི་ཤུ་སོགས་སྐྱོང་བའི་དམ་ཚིག་བཤད་པ་རྒྱས་པར་
གནང་བ་ནི། རྡོ་རྗེ་སློབ་དཔོན་མཆོག་གི་བཀའ་དྲིན་ལས། །རྡོ་རྗེ་ཐེག་པའི་དབང་
བཞི་ལེགས་ཐོབ་ནས། །རྡོ་རྗེ་རྣམ་བཞིའི་དམ་ཚིག་ལེགས་བསྲུངས་ན། ། རྡོ་རྗེ་
འཆང་དབང་མྱུར་དུ་འགྲུབ་པར་འགྱུར། །ཞེས་གསུངས་པའི་དོན་ལགས་སོ། ། །
གཉིས་པ་ཁྲིད་ཀྱི་དངོས་གཞི་ལ། ལྟ་བས་སྤྲོས་པ་བཅད་པའི་ཕྱིར་ཀུན་གཞི་རྒྱུ་
རྒྱུད་ལ་འཁོར་འདས་དབྱེར་མེད་ཀྱི་ལྟ་བ་བསྒོམ་པ། ལམ་གྱི་ཉམས་བསྐྱེད་པའི་
ཕྱིར་ལུས་ཐབས་རྒྱུད་ལ་དབང་བཞི་དང་ རྗེས་སུ་འབྲེལ་བའི་ལམ་བསྒོམ་པ།
འབྲས་བུ་སྐུ་ལྔ་མངོན་དུ་འགྱུར་བའི་ཚུལ་དང་གསུམ་གྱི་སྒོ་ནས་གསུང་ངག་རིན་
པོ་ཆེའི་ཉམས་ཁྲིད་ཡོངས་སུ་རྫོགས་པ་སྨིན་རྒྱས་གནང་བའི་ཐབས་རྒྱུད་ཀྱི་ལམ།
ཕྱི་བསྐྱེད་རིམ་གྱི་ཁྲིད་ཀྱི་རྗེས་སུ། ནང་བསྐྱེད་རིམ་གྱི་ཐོག་མར་ཐབས་རྒྱུད་ཀྱི་
ལམ་གྱི་གཙོ་བོར། ལམ་དུས་ཀྱི་དབང་ལེགས་པར་ཐོབ་ནས། ནང་བསྐྱེད་རིམ་
ལུས་དཀྱིལ་སེམས་འཛིན་གྱི་ཁྲིད་དང༌། དབང་བཞི་དང༌ རྗེས་སུ་འབྲེལ་བའི་
ལམ་ལྟ་བ། གྲུབ་མཐལ། འདའ་ཁ་མ། ཞར་བྱུང་བར་དོ། འབྲས་བུ་སྟེ་དྲུག་དྲུག་
གི་སྒོ་ནས་གཏན་ལ་ཕབ་སྟེ་རིམ་གཉིས་ཀྱི་ལམ་ལ་བརྟེན་པའི་ཉམས་ཁྲིད་རྒྱས་
པ། འབྲས་བུ་མཐར་ཐུག་སྐུ་ལྔ་མངོན་དུ་འགྱུར་བའི་ཚུལ། ངེས་ཤེས་ཁྱད་པར་
ཅན་བསྐྱེད་ལ་ཏིང་ངེ་འཛིན་ངོ་ཤེས་པར་བྱ་བའི་ཕྱིར་ལམ་གྱི་ས་མཚམས་རྣམ་
-37 -
7 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
པར་བཞག་པ། འབྲས་བུ་མཐར་ཐུག་སངས་རྒྱས་ཀྱི་ས་ངོ་སྤྲད་ནས་གྲོལ་བའི་
ཚུལ་བསྟན་པ་སྟེ། ཉམས་ཁྲིད་རྒྱས་པ། ཉམས་སུ་ལེན་པའི་རྣལ་འབྱོར་པ་ལ་
གསང་བ་བཅུས་རྒྱས་གདབ་ཅིང་སྐལ་ལྡན་གྱི་སློབ་མ་ལ་ཕན་པའི་གདམས་པ་
སོགས། རྣམ་གཞག་རྒྱས་པས་ ཁོག་ཕུབ། གསང་ སྔགས་ སྙན་བརྒྱུད་ཟབ་མོས་
ལེགས་པར་བརྒྱན་པའི་དངོས་གཞི་ཟབ་ཁྲིད་སྨིན་རྒྱས་རྒྱབ་ཆོས་ལུང་དང་བཅས་
པ་ ལེགས་ པར་ ཐོབ། གསུང་ ངག་ དངོས་གཞིའི་ ཁྲིད་ ཀྱི་ སྐབས་ སུ། དེ་དག་ ལ་
དགོས་པའི་རྒྱབ་བརྟེན་ལུང་གི་སྐོར་ཐོབ་པ་ལ་དང་པོར་གླེགས་བམ་པོད་སེར་
མར་གྲགས་པ་ནི། དེ་ལ་པོད་སེར་མ་ཞེས་པའི་རྒྱུ་མཚན་ན་བཟའ་སེར་པོས་དྲིལ་
བས་དེ་ལྟར་གྲགས་གསུངས། གླེགས་བམ་འདི་ལ་འཁྲང་བྲག་དམར་བ་དང༌།
དཀར་ཤཱཀྱ་གྲགས་སོགས་ཀྱིས་བསྒྲིགས་པ་ཅུང་ཟད་མི་འདྲ་ཙམ་དུ་མ་འདུག་
ཀྱང༌། འདིར་ རྗེ་བཙུན་མཆོག་གིས་བསྒྲིགས་ པ་འཕྱུགས་མེད་ ཀྱི་རྐང་ གྲངས་
ཚིགས་བཅད་དུ་བརྗོད་ན། རྡོ་རྗེའི་ཚིག་རྐང་རྣམ་འགྲེལ་གཉགས་མ་དང༌། ས་
བཅད་ གཅིག་ ཡོད། གསལ་ བྱེད་ ཀུན་ གཞི་ རྒྱུ་ རྒྱུད་ གདན་ སོགས་ དང༌ ། ལམ་
སོགས་ཉི་ཤུ་ལ་ལུས་ཀྱི་དཀྱིལ་འཁོར། བུམ་དབང་གི་འདའ་ཁ་མའི་སྐབས་སུ་
འཆི་ལྟས། འཁྲུལ་འཁོར་འཆི་བསླུ་དང་བཅས་པ། བུམ་དབང་གིས་སྣང་བ་བསྒྱུར་
བའི་འདའ་ཁ་མ། གསང་དབང་གི་ཐིག་ལེའི་རྣལ་འབྱོར་བཞི། ཤེས་རབ་ཡེ་ཤེས་
ཀྱི་ཕྱག་རྒྱའི་མཚན་ཉིད། དབང་བཞི་པས་འདའ་ཁ་མ་བུ་དབང་དང་ཐུན་མོང་དུ་
ཡི་གེས་སྒོ་དགག་པ་དང་བཅས་པ། བར་དོ་བཞིའི་གདམས་ངག །ཚད་མ་བཞི།
གདམས་ངག་དྲུག །རྟེན་འབྲེལ་ལྔ། གྲིབ་སེལ་གྱི་སྦྱིན་སྲེག །གྲིབ་མ་ཁྲུས་ཀྱིས་
སེལ་བ་དང༌། སཱཙྪས་སེལ་བ། ཐིག་ལེ་སྲུང་བ། ཡི་གེ་བརྒྱ་པའི་འདོན་ཐབས།
- 38 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འཇིག་རྟེན་པའི་ལམ་གྱི་སྐབས་སུ་རླུང་གི་སྦྱོར་བ་བདུན། བྷ་གའི་ཡི་གེ་བཅུ་བཞི།
འདས་པའི་ལམ་ལ་གསང་དབང་གི་སྐབས་སུ་འཁོར་བཞིའི་རྒྱ། བཞི་པའི་སྐབས་
སུ་དབང་ཕྱུག་གི་དོན་བརྒྱད། ས་བཅུ་གསུམ་པའི་ཕྱེད་ཀྱི་མངོན་རྟོགས་ཏེ་གསལ་
བྱེད་ཉེར་གཉིས། དེ་ཐམས་ཅད་ཀྱི་དོན་དུ་བསྡུས་པའི་ཚིགས་བཅད་ཨ་སེང་མ་
སྟེ་བསྟན་བཅོས་ཚད་མ་ལ་དགོས་པའི་ཡིག་སྣ་ཉེར་བཞི་དང༌། དེ་དག་ལས་
འཕྲོས་ པ་ ལ་ ཀུན་གཞི་རྒྱུ་ རྒྱུད་ ལས་འཕྲོས་ནས་འཁོར་འདས་དབྱེར་མེད་ རྩ་
འགྲེལ། གདན་སོགས་ལས་འཕྲོས་ནས་དབང་བཞིའི་ཆོ་ག་མཐའ་དག་མདོར་
བསྡུས་པའི་མན་ངག་གི་གནད། མཆོག་དབང་ གསུམ་ གྲོལ་ ལམ་ལ་ བརྟེན་ཏེ་
བསྐུར་བ། ལམ་སོགས་ཉི་ཤུ་ལས་འཕྲོས་ནས་ཕྱི་བསྐྱེད་རིམ་མདོར་བསྡུས་པ།
དམ་ཚིག་ལས་སྤྲོས་ནས་བདུད་རྩི་རིལ་བུའི་སྒྲུབ་ཐབས། བྱིན་རླབས་ཀྱི་བརྒྱུད་
པ་མ་ཉམས་པར་བསྐུར་བའི་ ཡི་ གེ །སྲུང་ བ་ སུམ་ཅུ་ དང་ མན་ ངག་གི་གནད་
བདུན་ཅུ་ལས་འཕྲོས་ནས་གེགས་སེལ་ལ་བསམ་གཏན་འདོར་བའི་འཕྲང་བདུན།།
བྱུང་རྒྱལ་དུ་མི་བཏང་བའི་གནད་བཞི་འབྱུང་བ་ལུས་འཁྲུགས་རླུང་དང་སྤྱོད་ལམ་
གྱིས་བསལ་བ། རྣལ་འབྱོར་གྱི་ཕྲིན་ལས་སུམ་ཅུ་རྩ་གཉིས་ཏེ་བཞི་དང༌། ལས་
དང་པོ་པ་དང་ཐུན་མོང་དུ་དགོས་པའི་ཆོས་ལ། དབང་གི་ཆུ་བོའི་ཕྱག་ལེན་རྒྱས་
པ། བུམ་དབང་གི་དམ་ཚིག་བྱེ་བྲག་ཏུ་བཤད་པ་འཁྲུལ་བ་སྤོང་བ། ཚོགས་འཁོར་
གྱིས་ཆོ་ག །ཡབ་ཀྱི་སྒྲུབ་ཐབས་རྒྱས་པ་ཡན་ལག་བཞི་པ། འབྲིང་པོ་ཡན་ལག་
དྲུག་པ། ཡུམ་གྱི་སྒྲུབ་ཐབས། སྦྱིན་སྲེག་གི་ཆོ་ག་དང་བདུན་ཏེ་འཕྲོས་བཅུ་བདུན་
ནོ། །དེ་དག་ནི་ལམ་རྒྱས་པའི་ཆ་ལག་གོ །རྩ་བ་མེད་པའི་ལམ་འབྲིང་པོ་དང༌།
རང༌ གཞུང་ དང་ བཅས་ པའི་ ལམ་ བསྡུས་པ། གཞུང་ ཇི་ ལྟ་ བ་བཞིན་བཀྲི་བ། །
- 39 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
གནད་ དྲུག །གནད་ བཅུ་ གཅིག །དབང་ པོ་ རབ་ འབྲིང་ གསུམ་ གྱིས་ བཀྲི་ བ་
སྟེ་གཞུང་ཤིང་བཞི་དང་། ལམ་འཇུག་ལྡོག །ཕྱག་རྒྱ་འཇུག་ལྡོག །ཤེས་པས་ཕན་
འདོགས་ པའི་ མན་ ངག །ལམ་བསྲེ་ བ་ འགྲོས་བཞི་ དང་ བཅས་ པ། ཕྱི་ནང་ གི་
མཛད་པ་བཅུ་གཉིས་ཏེ་རྟོགས་པ་བསྐྱེད་པའི་ཆོས་ལྔ་དང་། ལམ་ཟབ་མོ་བླ་མའི་
རྣལ་འབྱོར་ཏེ་ཉམས་མྱོང་ཚད་མ་ལ་དགོས་པའི་ཡིག་སྣ་ཉེར་དགུ་དང༌། བླ་མ་
ཚད་མ་རྒྱ་བོད་ཀྱི་རྣམ་ཐར་གཉིས་ལུང་གི་ཚད་མ་ལ་ལུང་འདི་ཉིད་དང་མདོར་
བསྡུས་ཏེ་སྦྱར་བ་དང༌། ལུང་མཐའ་དག་དང་མདོར་བསྡུས་ཏེ་སྦྱར་བ་དང༌། དེ་
གཉིས་དང་ཞིབ་ཏུ་སྦྱར་བ་རེ་རེ་སྟེ་བཞི་དང༌། མན་ངག་ཕྲ་མོའི་རྐང་གྲངས་ཏེ་
ཆོས་སྣ་དྲུག་ཅུར་གྲགས་པ་ལ། གླེགས་བམ་འདིར་ཅིས་ཀྱང་དགོས་པའི་ཡིག་སྣ་
ཞེ་དགུ། ལས་དང་པོ་པ་དང་ཐུན་མོང་དུ་དགོས་པའི་ཆོས་བདུན། དེ་རྣམས་ཀྱི་
དཀར་ཆག་དང་བཅས་པ་ཐོས། དཔལ་ཀྱེ་རྡོ་རྗེའི་བསྐྱེད་རིམ་གྱི་རྣམ་བཤད་དང༌།
རྩ་ལྟུང་འཁྲུལ་སྤོང་ཐོས། བར་སྐབས་རྣམས་སུའང་དཔལ་མཁའ་འགྲོ་མ་རྡོ་རྗེ་
གུར་མཁའ་འགྲོ་ལྔའི་དཀྱིལ་འཁོར་དུ་དབང་བསྐུར་བ། འཁོར་ལོ་བདེ་མཆོག་
གྲུབ་ཆེན་ལཱུ་ཧི་པའི་ལུགས། བདེ་མཆོག་ནག་པོ་སྤྱོད་པའི་ལུགས། རྡོ་རྗེ་འཇིགས་
བྱེད་ས་ལུགས། རྭ་ལུགས་ལྷ་བཅུ་གསུམ་མ། གཤིན་རྗེ་གཤེད་དགྲ་ནག་ལྷ་བཅུ་
གསུམ། དཔལ་ ཆེན་ རྡོ་ རྗེ་ གཞོན་ནུ། མགོན་ པོའི་ བཀའ་ བབས་རྣམ་ པ་ བཞི་
སོགས་སྨིན་བྱེད་དབང་གི་སྐོར་དང༌། རྗེས་གནང་གི་སྐོར་ལ་སྒྲུབ་ཐབས་བརྒྱ་
རྩའམ་ ཀུན་ ལས་ བཏུས་ པར་ གྲགས་པ། རས་ ཆེན་ དཔལ་ འབྱོར་ བཟང་ པོའི་
ལུགས་ཀྱི་ཚེ་སྒྲུབ་མདའ་འཕེན་མ། དཔལ་ས་སྐྱ་པའི་གསེར་ཆོས་དམར་པོ་སྐོར་
གསུམ། གཙུག་ཏོར་རྣམ་པར་རྒྱལ་མ་ལྷ་དགུ། ཚེ་དབང་གྲུབ་རྒྱལ་ལུགས། རི་ཁྲོད་
- 40 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལོ་མ་གྱོན་མ། གཉན་སྒྲོལ་ཡན་ལག་དྲུག་པ། འཕགས་པ་སྤྱན་རས་གཟིགས་གཙོ་
འཁོར་གསུམ། སེངྒེའི་གདོང་ཅན་སྔོན་མོའི་རྗེས་གནང་ལུང་བཅས། སེང་གདོང་
དམར་པོའི་རྗེས་གནང༌། འཇམ་དཔལ་ནག་པོ། ཛམྦྷ་ལ་སེར་པོ། ཛམྦྷ་ལ་ནག་
པོ་སོགས་བཀའ་དྲིན་དཔག་ཏུ་མེད་པ་ཐོབ། ལུང་གི་སྐོར་ལ་འཕགས་པ་ཤེས་
རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་ཀུན་ཏུ་རྒྱུ་བཟོ་སྦྱོང་། སྡེ་ཅན་འབྲེང་བ་
ཅན་གསུམ་ལས། ཕྲེང་བ་ཅན་བམ་པོ་ཉེར་བཞི་པ། ལེའུ་སུམ་ཅུ་རྩ་གཉིས་པ།
ཐམས་ཅད་མཁྱེན་པ་འཇམ་དབྱངས་དཀོན་མཆོག་ལྷུན་གྲུབ་ཀྱི་གསུང་འབུམ་
གླེགས་བམ་གསུམ། བྲང་ཏི་པཎ་ཆེན་ནམ་མཁའ་དཔལ་བཟང་ཞབས་ཀྱི་གསུང་
འབུམ་གླེགས་བམ་གསུམ། འཇམ་དབྱངས་ སངས་རྒྱས་ཕུན་ཚོགས་ ཀྱི་བཀའ་
འབུམ་གླེགས་བམ་བཞི་བཅས་མང་དུ་ཐོས། འདིར་ཀུན་དུ་རྒྱུ་སྡེ་ཅན་ཡང་ཐུབ་
པའི་ཚིག་ཕྲད་བསྒྱུར། སྐྱབས་མགོན་དམ་པ་དེ་ཉིད་རྗེ་བཙུན་ཨེ་ཝཾ་པའི་བསྟན་
པའི་རྒྱལ་མཚན་ཆེན་པོ་ཞིག་གིས་བདག་གཞན་ཐམས་ཅད་ལ་སྐུ་དྲིན་གཞལ་དུ་
མེད་པ་ཞིག་ཡོད་རུང་། བསྟན་འགྲོའི་བསོད་ནམས་ཀྱི་བགོ་སྐལ་དུ་མ་གྱུར་པར་
དགུང་ལོ་བཅུ་ཕྲག་བཞི་དང་ཉག་མ་བཞིར་ཕེབས་པར་ཆུ་འབྲུག་ལོ་ཆོ་འཕྲུལ་ཟླ་
བའི་ཚེས་ཉེར་དྲུག་ཏུ་གཟུགས་སྐུ་ཆོས་དབྱིངས་སུ་བསྡུ་བ་མཛད། སྐུ་གདུང་རིན་
པོ་ཆེའི་ཞུགས་འབུལ། བདག་གི་འདྲེན་པ་དམ་པ་བསྟན་འཛིན་ལྷུན་གྲུབ་དཔལ་
བཟང་པོ་དང༌། དུས་མཆོད་ཀྱིས་གཙོས་གང་སྤྱིའི་ཞལ་བཀོད་ཕྱག་མཛོད་རྗེ་དྲུང་
དཔལ་ལྡན་ལྷུན་གྲུབ་ཀྱིས་མཛད་སྐབས་ཡིན། རང་ལོ་བཅུ་གཅིག་ཏུ་སླེབས་པའི་
ཚེ་ནུབ་ཅིག་ཨེ་ཝཾ་ཕན་བདེ་ཁང་གི་ཇ་ཁང་དེའི་ནང་དུ་ཁྲོན་པ་བཟང་པོ་ཞིག་
འདུག་པ་དེའི་ཉེ་ལོགས་ན་ངེད་རང་འདུག་ཅིང་། དེའི་སྟེང་གི་བར་སྣང་དུ་པདྨ་
- 41 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
འདབ་མ་ཤིན་ཏུ་རྒྱས་པའི་སྟེང་ན་མཁན་ཆེན་ཚུལ་ཁྲིམས་དཔལ་བཟང་དེ་ཉིད་སྐུ་
དར་ལ་བབ་ཅིང་གཟི་བརྗིད་ཆེ་བ། ས་པཎ་གྱི་དབྱིབས་ལྟར་བཞུགས་པ། ཕྱག་
ན་བུམ་པ་ཁ་རྒྱན་དང་བཅས་པ་ཤིན་ཏུ་ལེགས་པ་ཞིག་འཛིན་ཅིང་། བདག་གི་
ཆོས་མིང་ནས་འབོད་པའི་ཚུལ་གྱིས་དཀྱིལ་འཁོར་ཞིག་གི་དབང་བསྐུར་སྙམ་པ་
དང༌། ཡང་ནུབ་ཅིག་ཉག་རེའི་སྤེའི་ཆུང་གི་སྟེང་ནས་རིམ་བཞིན་ཨ་གྲོའི་རྒྱབ་དང་
སྒྲུབ་ཁང་གི་སྐོར་ལམ་གྱི་ཐད་རྣམས་སུ་ནམ་མཁར་ཡང་ཡང་འཕུར་ཞིང་། སླར་
ས་ལ་བབས་པས། དེ་ཕྱོགས་སུ་ཕ་བོང་ཤིན་ཏུ་ཆེ་བ་མང་པོ་འདུག་པ་ལ་བརྫིས་
པས་ལུས་དང་ཡན་ལག་གི་རྗེས་གསལ་པོར་དོད་པ་རྨིས། རང་ལོ་བཅུ་གསུམ་གྱི་
སྟེང་ཁུ་བོ་བསོད་ནམས་བཀྲ་ཤིས་བྱ་བ་བགྲེས་ཚུལ་འཛིན་པའི་ཐུབ་བསྟན་གྱི་
བཀའ་བཅུ་དགེ་སློང་བཟང་པོ་ཞིག་ཡོད་པས། རྗེ་མི་ལའི་རྣམ་ཐར་ཐོར་བུ་དང༌།
ངན་སོང་གསུམ་གྱི་སྡུག་བསྔལ་ཡོད་ཚུལ་འགའ་གསུངས་པས། སེམས་ཞག་ཤས་
སྐྱོ་བ་ཞིག་དང༌། སེམས་ཅན་ཐམས་ཅད་ལ་དམིགས་པའི་མ་ཎི་མང་པོ་དང༌།
སངས་རྒྱས་ཕུན་ཚོགས་ཀྱི་བསྟོད་པ་མཁྱེན་རབ་མ་བརྒྱ་ཚར་གཉིས་ཙམ་བཏོན་
སྐབས། དེ་སྐབས་ཡུལ་དེ་ཕྱོགས་རྣ་བས་ཐོས་པ་མ་གཏོགས་འགྲོ་ནི་མ་མྱོང་རུང༌།
བསམ་ཡས་ཀྱི་ཕྱོགས་ཡིན་ཟེར་བའི་ལུང་པ་རྒྱ་ཆེ་བ་ཞིག་གི་ནམ་མཁར་ཆོས་
རྒྱལ་ཁྲི་སྲོང་ལྡེའུ་བཙན་གྱི་སྐུ་ཤིན་ཏུ་གཟི་བརྗིད་ཆེ་ཞིང་འཇའ་འོད་ཀྱིས་བསྐོར་
བ་ཞིག་ཡུན་རིང་པོར་མཐོང་ཞིང་དེ་ལ་གསོལ་བ་བཏབ་པ་རྨིས། ཡང་ནུབ་ཅིག་
བསམ་ཡས་ཀྱི་ནམ་མཁར་སློབ་དཔོན་པདྨ་ཉིད་འཇའ་འོད་ཀྱི་གསེབ་ན་གསལ་
བར་བཞུགས་པ་ཡང་རྨིས། །
དེ་ནས་ རང་ལོ་བཅུ་བདུན་གྱི་བར། བླ་མ་མཆོད་པ། གསང་བ་འདུས་པ། མི་
- 42 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བསྐྱོད་པ། རྡོ་རྗེ་གུར། དཔལ་སམྦུ་ཊ། རྩ་རྒྱུད་བརྟག་གཉིས། ཚུལ་གསུམ་མཛེས་
རྒྱན། མངོན་རྟོགས་ལྗོན་ཤིང༌། སྡོམ་གསུམ་རབ་དབྱེ། བདེ་མཆོག་ལཱུ་ཧི་པ་དང༌།
ལམ་འབྲས་སྣང་གསུམ་རྣམས་བལྟས་ཀྱང་སྣང་གསུམ་ཕྱེད་ཙམ་ནས་བར་ཆད་ཀྱི་
རྣམ་པ་ཅུང་ཟད་བྱུང་བས། རྗེ་ཉིད་ཀྱིས་ཟླ་བ་བཟང་པོའི་གདན་ས་སྲད་དགོན་པ་
ཁྲ་མོར་བཏང་བར་མཛད་དེ། དེ་ན་ཡུལ་གཅིག་པའི་དགེ་རྒན་སངས་རྒྱས་ཚུལ་
ཁྲིམས་ཡོད་པར་སྦྱོར་སྡོད་ཀྱང་གནང་། དེ་གའི་རྟེན་རྣམས་ལ་སྙན་དར་མར་མེ་
མང་ཇ་སོགས་བྱས་པས་ལུས་པོ་བདེ་ཞིང་དཔེ་ཆ་མཐར་ཕྱིན་ཏེ་ངོར་དུ་འོངས་
ནས་རྒྱུགས་འབུལ་ཐུབ་ཙམ་བྱུང༌། རང་ལོ་བཅུ་བདུན་གྱི་སྐབས། ནུབ་ཅིག་ཕན་
ཁང་གི་རྟ་རའི་ཝ་ཞབས་ཀྱི་ཐད་ཙམ་དུ་ཧ་ལམ་ངོ་ཤེས་པའི་སེར་གཟུགས་ཞིག་
གིས་རྭ་རུ་རྙིང་ཙམ་སོང་བ་རེ་བས་ཁ་གཏུམས་པ་ཞིག་སྦས་སོང་བ་དང༌། གཉེར་
ཁང་དུ་ངེད་རང་དེ་འཕྲལ་སོང་བས་མི་དམར་ཤིན་ཏུ་འཇིགས་པ་ཞིག་གིས་ཤ་
གདན་སྟེང་དུ་སྟཱ་རེ་ཞིག་གིས་ཆེ་ཤ་རྐང་པ་གསར་པ་གཅིག་གཏུབས་པ་རྨིས།
དེའི་ཕྱི་ཉིན་གྱི་སྔ་དྲོ་དཔེ་ཆ་གཡབ་ཆུང་དུ་སྐྱོར་སྐབས་འོད་མར་པོ་ཞིག་ནུབ་ནས་
བྱུང་སྙམ་པའི་འཇིགས་སྐྲག་ཆེ་བ་ཞིག་བྱུང་བ་དང༌། དེ་ནས་རིམ་གྱིས་ནད་དྲག་
པོ་ཞིག་གིས་ལོ་ཕྱེད་གཉིས་ཙམ་ན་བྱུང་བས་བྱད་ཁ་དང་བསྡོངས་ཏེ་རྒྱལ་པོ་
གདུག་པ་ཅན་ཞིག་ཡིན་འདྲ་སྙམ་པ་བྱུང་། གང་ལྟར་རང་གི་ཐོག་མེད་ཀྱི་ལས་
ངན་སྨིན་པའམ། འཕྲལ་རྐྱེན་ཇི་ལྟར་ཡིན་རུང༌། དེ་ནས་བཟུང་སྟེ་ལྷ་གདོན་འདྲེ་
གདོན་གྱིས་ལུས་ངག་ཡིད་གསུམ་བཅིངས་པས་སྲོག་འདོར་ལ་ཁད་དུ་ཉེ་བ་བྱུང་
ཡང་བླ་མ་དམ་པས་གཙོས། དབང་མན་ངག་རིམ་གྲོ་དང༌། ལྷོ་པ་དགེ་སློང་ཀུན་
དགའ་དོན་ལྡན་གྱིས་འཇིགས་བྱེད་འཁྲུལ་འཁོར། རྙིང་མའི་སྔགས་འཆང་ཞབས་
- 43 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དྲུང་ཚོགས་ཀྱི་བཏང་བཟང་བས་གང་ལ་གང་འཚམ་གྱི་སྲུང་བ། ཟ་ཡིག་སྨན་
སོགས་ཀྱི་ ཐབས་ མང་ པོ་ མཛད་ པས་ རིམ་ གྱིས་ སེལ་ བ་ ལྟར་ བྱུང་ ཡང་ ། དེ་
མཚམས་རྒྱལ་སྲས་ལམ་བཟང་ཞིག་བློ་འཛིན་བྱས་པས་ཤོག་བུ་དྲུག་ཅུ་སྐོར་དུ་
སླེབས་པར་སྔར་གྱི་ནད་རོ་འཕར་ཏེ་འཕྲོ་ལུས་པར་རང་ཉིད་ཀྱིས་རྗེ་བླ་མ་དམ་
པར་གསོལ་བ་བཏབ་སྟེ། འབྱུང་པོ་འདུལ་བྱེད་དང་མི་གཡོ་བ་དཀར་པོ་གཉིས་
ནན་བསྐྱར་གྱིས་ཟླ་བ་ཕྱེད་གསུམ་ཙམ་མཚམས་ཞིག་བསྡད་པས་ནད་དེ་ལས་
གྲོལ་བར་གྱུར་ཅིང་དེ་མཚམས་ཡི་གེ་ཞིག་བསླབས་ཀྱང་ལོ་ཉུང་མགོ་ཡང་གིས་
ནན་ཆགས་མ་ཐུབ་པའི་ཚེ་ཡི་གེ་བཟང་པོ་ལས་སྐལ་མ་མཆིས་པས། རེ་ཞིག་ཤི་
མིན་གསོན་མིན་འདྲ་མོའམ་བ་མིན་གླང་མིན་ལྟ་བུའི་རང་བཞིན་དུ་གྱུར། རང་ལོ་
བཅོ་བརྒྱད་དུ་སླེབས་དུས་ནུབ་ཅིག་སྤེ་རོང་གི་ངོར་བླ་བྲང་གི་ཞིང་ཆུ་ཁ་གོང་མའི་
ཐོག་ན་ཡིན་སྙམ་པའི་སྟེང་ན་གུར་དཀར་བཟང་པོ་མང་པོ་ཕུབ་པའི་ནང་ནས་
དབུས་ན་དར་དཀར་གྱི་གུར་ཡོལ་སྒོར་དང་བཅས་པ་འདུག་པ་དེ་སུ་ཡིན་ནམ་
སྙམ་བལྟར་སོང་བས། ས་དེ་མ་ཡིན་པའི་དགོན་གཤམ་ཀྱི་གཡུལ་ཁ་ན་སྒར་དེ་
འདུག །ངེད་རང་སླེབས་པ་དང་ཡོལ་སྒོར་ནང་ནས་བུད་མེད་གཞོན་ནུ་ཞིག་བྱུང་
སྟེ་ངེད་ཡར་ཁྲིད་པ་དང༌། གུར་ཆེ་བའི་ནང་ན་དངུལ་གྱི་ཁྲི་མཐོན་པོ་ཞིག་གི་སྟེང་
ན་བུད་མེད་རྒན་བབས་དར་གོས་ཀྱིས་བརྒྱན་པ། སྐྲ་སིལ་བུ་ལྟག་པར་ལྕང་ལོ་
བྱས་ཤིང་མུ་ཏིག་མང་པོས་མགོ་ལུས་ཐམས་ཅད་བརྒྱན་པ་ཞིག་འདུག །དེའི་
གཡས་ན་མཆོད་གཞི་མཐོན་པོ་ཞིག་གི་སྟེང་ན་ཚེ་བུམ་ཞིག་དང་མཐའ་སྐོར་དུ་
དངུལ་ཀྱི་ཀ་ཏོ་ར་མང་པོ་ན་ཚེ་ཟན་དཀར་པོ་སྲན་མ་ཆུང་བ་ཙམ་མང་པོས་ཁེངས་
པ། དེའི་ཉེ་ལོགས་ན་དངུལ་གྱི་དམ་བི་མང་པོ་ནང་ན་ཆང་བཟང་པོས་བཀང་བ་
- 44 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དང༌། མདའ་དར་ཆེ་བ་ཞིག་ཀྱང་འདུག ། མཐའ་སྐོར་ན་ཁྲོམ་མང་པོའང་ཚོགས་
ཤིང་ངེད་རང་གི་ཕ་རྒན་དེ་ཡང་ནུབ་ཀྱི་འགྲམ་ན་འདུག །འདི་རྣམས་སུ་འདྲ་ཞིག་
ཡིན་སྙམ་པར་ས་སྐྱ་བདག་མོ་ཡིན་ཟེར་འདུག །སྔར་གྱི་བུད་མེད་དེས་ཁྲི་དེའི་
མདུན་དུ་སོང་བས། ངེད་ཀྱི་ལག་པ་གཡོན་ནས་བུད་མེད་ཁྲི་ཁར་ཡོད་པ་དེས་
བཟུང་ ཞིང་ སྟན་ ཁར་ ལངས་ནས། ཁྱེད་ལ་ ངས་ ཚེ་ དབང་ བྱེད་ པ་ ཡིན། སྨོན་
བཟང་པོ་འདེབས་པ་ཡིན་ཟེར་ཞིང་ཚེ་རིལ་སྤར་བ་གང་། དངུལ་དམ་ཞིག་ནས་
ཆང་མདོག་སེར་ཞིང་ཞིམ་པ་ཁྱོར་གང་བླུགས་ཏེ་འདི་རྣམས་བཟའ་བཏུང་གྱིས།
ད་དུང་ཁྱོད་ཀྱི་ཚེ་ལ་བར་ཆད་གསུམ་ཡོད་དེ། ད་ལོ་བར་ཆད་ཆེ་བ་དེ་ཡིན། ཉི་ཤུ་
རྩ་གཉིས་ཀྱི་ཐོག་མིག་ལ་སྐྱོན་འོང་ཉེན་ཆེ། སྤྱན་རས་གཟིགས་ལ་གསོལ་བ་ཐོབ་
ཅིག །ལོ་སུམ་ཅུ་སྐོར་དང་བཞི་བཅུའི་བར་ལ་གེགས་ཡོད་ཟེར་ཞིང་མཐར་སྒར་
དེ་ཡང་ཡལ་སོང་བ་རྨིས། སླར་ཡང་རང་ལོ་བཅུ་དགུའི་དུས་སུ་ལེགས་སྦྱར་སཾ་སྐྱེ་
ཏའི་སྐད་དུ་བི་ཀཱ་རི། སྟོད་འགྲེལ་བོད་ཀྱི་སྐད་དུ་སྒྱུར་བྱེད། མཧཱ་ཙི་ནའི་སྐད་དུ་
གྱི་ཧའི། དབང་ཐང་དང་བསྟུན་པའི་མིང་ས་མོ་ཕག་ལོ། སྲོག་ལུས་དབང་ཀླུང་ཆུ་
ཤིང་ས་མེའི་ཁམས་ཅན། ཀླུང་གི་གཟའ་བསིལ་ཟེར་ཅན། འབྱུང་བ་བཞི་ལྡན་གྱི་
ལོ་དགེ་བར། ཧོར་ཟླ་བཞི་པ། དུས་འཁོར་བའི་དབྱར་ར་རགས་པར་ས་གས་ཉ་
བ། ཡར་ངོ་སྔོན་འགྲོ་ཉི་མ་གླང་ཁྱིམ་ལ་སྤྱོད་ཅིང༌། ཐུབ་པའི་དབང་པོ་རྡོ་ རྗེ་
གདན་དུ་མངོན་པར་རྫོགས་པར་སངས་རྒྱས་པ་སོགས་དུས་ཆེན་བཞི་འཛོམ་པར།
ས་ག་ཟླ་བའམ་སྦྲང་རྩི་བསྐྱེད་ཅེས་འབོད་པའི་ཡར་ཚེས་བཟང་པོར། དཔལ་འོག་
མིན་གཉིས་པ་ཨེ་ཝཾ་ཆོས་ལྡན་གྱི་ཆོས་གྲྭ །མཆོག་གསུམ་སྤྲིན་ལྟར་འདུ་བའི་ཞིང་
དུ། བཤད་སྒྲུབ་ཟབ་མོ་ ཆར་བཞིན་བབས་པས། རྒྱལ་བསྟན་གྱི་ལོ་འབྲས་ཅི་
- 45 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽ །
ཡང་རྒྱས་པ། སྲིད་ཞིའི་བདེ་སྐྱིད་མ་ལུས་འབྱུང་བའི་ཁུངས། དོན་གཉིས་སྒྲུབ་
པའི་གང་ཟག་ཕྱོགས་ཀུན་ནས་འདུ་བའི་བསྟི་གནས། རྒྱལ་བས་ལུང་བསྟན་པའི་
རྒྱལ་བ་གཉིས་པ་ཀུན་དགའ་བཟང་པོས་ཞབས་ཀྱིས་བཅགས་པའི་དྲི་གཙང་ཁང་
གི་གཙུག་ལག་ཁང་ཆེན་པོར། ཤེས་བྱ་མ་ལུས་གཟིགས་པའི་སྤྱན་ལྡན། མཐའ་
ཡས་འགྲོ་བ་འདྲེན་པའི་བརྩེ་ ལྡན། ཁམས་གསུམ་སྡུག་བསྔལ་སེལ་བའི་ནུས་
ལྡན། ཆོས་ཀྱི་རྗེ། ཆོས་ཀྱི་དབང་ཕྱུག ། ཆོས་ཀྱི་རྒྱལ་པོ། དགེ་འདུན་རྒྱ་མཚོའི་
མངའ་བདག་མཁན་ཆེན་འཇམ་པའི་དབྱངས་དོན་གྱི་སླད་དུ་མཚན་ནས་སྨོས་ན་
བྱམས་པ་བསོད་ནམས་བཟང་པོ་བཀྲ་ཤིས་གྲགས་པའི་རྒྱལ་མཚན་དཔལ་བཟང་
པོས་མཁན་པོ་གནང་། མཁས་བཙུན་བཟང་གསུམ་ལྡན་པའི་ཆོས་ཀྱི་ རྗེ་དགེ་
འདུན་འདུས་ པའི་ གཙུག་རྒྱན་བློ་གྲོས་ཕུན་ཚོགས་ པས་ ལས་ ཀྱི་སློབ་དཔོན།
བསླབ་པ་གསུམ་གྱིས་ཐུགས་རྒྱུད་གཏམས་པའི་དགེ་སློང་ཤེས་རབ་ཚུལ་ཁྲིམས་
ཀྱིས་གསང་སྟེ་སྟོན་པའི་སློབ་དཔོན། རིགས་རུས་ཀྱིས་མངོན་པར་མཐོ་ཞིང་སྡོམ་
གསུམ་གྱི་རྒྱན་གྱིས་མཛེས་པའི་རབ་རྒྱས་གླིང་གི་བླ་མ་བསོད་ནམས་ཆོས་འཕེལ་
གྱིས་གྲོགས་ལྡན། ཤེས་རབ་ཅན་གྱི་མཆོག་བླ་མ་ཚུལ་ཁྲིམས་རྒྱ་མཚོས་དུས་བགོ་
བ་སོགས་དད་པའི་དགེ་འདུན་ཁ་སྐོང་དང་བཅས་པའི་ཞབས་དྲུང་དུ། དགེ་སློང་
གི་སྡོམ་པ་ལེགས་པར་ཐོབ། ཡང་ཤེས་བྱ་མ་ལུས་གཟིགས་པའི་པཎྜི་ཏ། རིགས་
དང་དཀྱིལ་འཁོར་རྒྱ་མཚོའི་མངའ་བདག །མ་རིག་མུན་པ་སེལ་བའི་ཉི་མ། མ་
ལུས་འགྲོ་བ་འདྲེན་པའི་དེད་དཔོན་ཆེན་པོ་གང་དེའི་ཞལ་སྔ་ནས། དཔལ་དགེས་
པ་རྡོ་རྗེ་བསྐྱེད་པ་རྡུལ་ཚོན་གྱི་དཀྱིལ་འཁོར་དུ་རྒྱུ་དུས་ཀྱི་དབང་བསྐུར་བ་ལན་
གྲངས་བདུན་དང༌། ཟབ་མོ་ལུས་ཀྱི་དཀྱིལ་འཁོར་གྱི་དབང་བསྐུར་བ་ལྔ། རྗེ་
- 46 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བཙུན་རྡོ་རྗེ་བདག་མེད་ལྷ་མོ་བཅོ་ལྔའི་དཀྱིལ་འཁོར་དུ་དབང་བསྐུར་བ། བཅོམ་
ལྡན་འདས་དཔལ་འཁོར་ལོ་བདེ་མཆོག་སྒྱུ་མ་ཆེན་པོ། སྲུང་བའི་ལྔའི་དབང༌།
ནོར་རྒྱུན་མའི་དབང་། གྲུབ་པའི་སློབ་དཔོན་ཆེན་པོ་ཀུན་དགའ་སྙིང་པོའི་ཞལ་སྔ་
ནས་བཀྲལ་བའི་བཅོམ་ལྡན་འདས་ཀུན་རིག་རྣམ་པར་སྣང་མཛད་ཀྱི་དབང་རས་
བྲིས་ ལ་ བརྟེན་ པ། ཁྱད་ པར་ གཉིས་ ལྡན་ གྱི་ སེམས་བསྐྱེད་རྣམས་ཐོབ། བྱིན་
རླབས་ཀྱི་སྐོར་ལ་ནཱ་རོ་མཁའ་སྤྱོད། ཀུ་རུ་ཀུལླེ་ལྷ་ལྔ། གྲུབ་ཆེན་བརྒྱད་ཅུ་རྩ་
བཞིའི་བྱིན་རླབས། རྣལ་འབྱོར་དབང་ཕྱུག་གི་སྲུང་བ་ཕྱི་ནང་གཉིས། ལམ་ཟབ་
མོ་བླ་མའི་རྣལ་འབྱོར་གྱི་བྱིན་རླབས་ཕྱི་ནང་གཉིས། པཎྜི་ཏ་དོན་ཡོད་རྡོ་རྗེ་ནས་
ཡར་ཀླུང་ལོ་ཙཱ་བ་གྲགས་པ་རྒྱལ་མཚན་ལ་བཀའ་བབས་པའི་སྒྲུབ་ཐབས་རྒྱ་
མཚོར་གྲགས་པ། ཚེ་དབང་གྲུབ་རྒྱལ་མ། གསེར་ཆོས་བཅུ་གསུམ་གྱི་ནང་ཚན་
དམར་པོ་སྐོར་གསུམ། གཉན་ལོ་ཙཱ་བའི་དམར་ཆུང་སྐོར་གསུམ། དེ་
བླ་མ་ས་སྐྱ་པའི་གསེར་ཆོས་ཛ་དམར་སྲོག་སྒྲུབ། ཆོས་སྲུང་གི་སྐོར་ལ་གུར་གྱི་
མགོན་ པོ་ ལྷ་ བཅུ་ གཉིས་མ། དམག་ཟོར་ ལྷ་ མོ་ སོགས་ དང་ ལུང་ གི་ སྐོར་ལ།
མགོན་པོའི་སྙན་བརྒྱུད་གླེགས་བམ་སོགས་ཀྱི་ལུང་གི་རིགས་དང་བཅས་བསམ་
གྱིས་མི་ཁྱབ་པ་བསྩལ་བ་ཐོས། རྡོ་རྗེ་སློབ་དཔོན་ཆེན་པོ་འཇམ་དབྱངས་བློ་གྲོས་
ཕུན་ཚོགས་ ཀྱི་ཞལ་སྔ་ནས་ཀྱང༌། དཔལ་རྡོ་ རྗེ་ དབྱིངས་ ཀྱི་དཀྱིལ་འཁོར་དུ་
དབང་བསྐུར་བ། བཅོམ་ལྡན་འདས་དཔལ་གཤིན་རྗེ་གཤེད་དམར་པོ་ལྷ་ལྔའི་
དབང་། ཚེ་དཔག་ཏུ་མེད་པ་ལྷ་དགུ། རྡོ་རྗེ་མི་འཁྲུགས་པ་བཀྲ་ཤིས་ལྷ་མོ་བརྒྱད་
ཀྱིས་བསྐོར་བ་དངོས་སྟ་ཅན། བཅོམ་ལྡན་འདས་འཁོར་ལོ་བདེ་མཆོག །མཁའ་
འགྲོ་རྒྱ་མཚོ་ལྷ་སྟོང་དང་དྲུག་བརྒྱར་ལྷག་པའི་དཀྱིལ་འཁོར་དུ་དབང་བསྐུར་བ་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྣམས་ལེགས་པར་ཐོབ། དགེ་བའི་བཤེས་གཉེན་སྡོམ་བརྩོན་དམ་པ་གློ་བོ་བསོད་
ནམས་པའི་དྲུང་ནས་འཇམ་དཔལ་སྨྲ་སེང་ལྷ་ལྔ། མདོ་སྡུད་པ། འཕགས་པ་ཤེས་
རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་རྣམས་ཐོས་སོ། །དེ་སྐབས་སུ་ཁུ་བོ་ཆོས་
ཀྱི་རྗེ་ཡང་བདག་ཉིད་ཀྱི་བྱ་བ་སྤྱོད་པ་སྣ་ཚོགས་པ་དང༌། སློབ་གཉེར་མི་འོང་བའི་
ཐུགས་ཁྲལ་ཆེ་ཞིང༌། ཕ་རྒན་གྱི་བསམ་པར། འདིས་ཆོས་མི་མོས་པ་འདྲ་མོ་ཡིན་
སྙམ་པ་སྣ་ཚོགས་བྱེད་ཀྱི་འདུག །མི་མིན་ནོར་མིན་ལྟ་བུར་ཡོད་ཀྱང་། རང་ཉིད་
ཀྱིས་བསམ་པ་ཞིབ་ཏུ་བཏང་བར། གཞན་སློབ་གཉེར་ཆུང་དུས་ནས་བྱེད་དགོས་
ཀྱང་རང་གིས་ནི་གཏན་ནས་ཡང་དག་པ་བཟང་པོ་ནི་མི་འོང་བ་འདུག་ཅིང་། འདི་
མུས་ བྱས་ན་བླ་མའི་ཐུགས་དམ་འཁྲུགས་པས་ལས་ངན་སོག་པ་འདྲ་མོ་འོང་
འདུག །ལྷག་པར་དེང་སང་མགོ་འདྲེན་ཡོད་སྐབས་མཚམས་ཀྱི་རིགས་ཤིག་ཐུབ་
པ་བྱུང་ན་ལེགས་པ་དང༌། སླར་གང་ས་ནས་དགའ་བ་འོང་ཞིང༌། དཔེ་ཆ་དགོས་
པའི་ལས་སྐལ་ཞིག་ཡོད་ན་ནམ་ཉིན་མཚན་གང་དུའང་བལྟ་བས་ཆོག །མཚམས་
ནི་བསྙེན་ཚད་ཟླ་ཚད་མ་གཏོགས་མགྱོགས་མྱུར་གྱིས་བརྩོན་འགྲུས་བྱེད་རྒྱུ་མེད་
སྙམ་པ་ཞིག་བྱུང་ཞིང་། ལྷག་པར་རང་ཉིད་ཆུང་ངུའི་དུས་ནས་སྔོན་གྱི་ལས་འཕྲོ་
ཞིག་གིས་སེར་སྐྱ་དྲག་ཞན་ཐམས་ཅད་དང༌། འཇིག་རྟེན་པའི་ཕོ་མོ་སོགས་རེ་བ་
ཡོད་མེད་དུ་མ་ཟད་སྒོ་དྲུང་གི་སྤྲང་པོ་ཡན་གྱི་མིག་ལམ་དུ་བྱམས་པ་ཞིག་ཡོད་
པར་བརྟེན། ངོར་དབུ་མཛད་གླིང་རབ་འབྱམས་བློ་གྲོས་ཕུན་ཚོགས། དབོན་པོ་
རྗེ་དྲུང༌། གློ་བོ་འགྲམ་ནག །ཐར་རྩེའི་ཕྱག་མཛོད་བྱམས་པ་རྡོ་རྗེ་སོགས་བཀའ་
བགྲོས་ཀྱིས་གོང་དུ་འཕྲོས་པའི་བཅོས་ཀའི་རིགས་སོགས་གང་ཅིའི་ཐུགས་བསྐྱེད་
ཀྱི་སྒོ་ནས་འོས་བབ་རིགས་སྙན་སྒྲོན་ཞུས་པ་ཤིན་ཏུ་སྐུ་དྲིན་ཆེ་བ་བྱུང་། བྱི་བའི་
- 48 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལོར་ཕན་ཁང་གི་རྟ་རའི་གཡབ་ཐོག་ཏུ། བཅོམ་ལྡན་འདས་ཀུན་རིག་གི་བསྙེན་
པ་འབུམ་ཕྲག་ཕྱེད་བདུན། སྦྱིན་སྲེག་གཉེན་གསུམ་མཚན་ཐོག་ཐག་གི་བཟླས་པ་
དང་བཅས་པ་མཐར་ཕྱིན། དེའི་མཇུག་ཏུ་ལྷ་མོ་དབྱངས་ཅན་མ། འཇམ་དབྱངས་
དཀར་པོ། འཕགས་པ་སེང་གེའི་སྒྲ། སངས་རྒྱས་ཀླུ་དབང་རྒྱལ་པོའི་བསྙེན་པ་
རྣམས་ལེགས་པར་གྲུབ་ཅིང་། དེ་སྐབས་ལོ་ཉུང་ཡང་བསམ་པ་བཟང་ཞིང་དཀོར་
ཆུང་སྟབས་ ཀྱིས་རྨི་ལྟས་ཤིན་ཏུ་བཟང་བ་མང་པོ་ཡང་བྱུང་སྟེ། ཀུན་ རིག་ གི་
བསྙེན་པའི་སྐབས་ནུབ་གཉིས་སུ། རང་གི་རྐང་མཐིལ་གཉིས་སོགས་ལུས་ཀྱི་ཆ་
ཤས་ནས་རྨ་མེད་པར་ཁྲག་མང་པོ་བབས་ཤིང་ལུས་བདེ་བ་སྙམ་པ་ལན་གཉིས་
དང༌། སྦྱིན་སྲེག་གི་གོང་ཙམ་དུ་ངོར་གྱི་ཤར་ལྷོའི་རི་ཆེན་གྱི་ཐད་ཀྱི་ནམ་མཁར་རྔ་
བོ་ཆེའི་སྒྲ་ཆེ་བ་ཞིག་གསལ་པོར་བྱུང་འཕྲལ་གཉིད་སད་བྱུང་བས་ཐོ་རེངས་ཀྱི་
སྐབས་སུ་འདུག །དེའི་མཇུག་ཏུ་འཇམ་དཔལ་དཀར་པོ་དང༌། དབྱངས་ཅན་མ་
གཉིས་བསྙེན་སྐབས། འཇམ་དབྱངས་ཀྱི་སྐབས་སུ་ནུབ་གཅིག་ཨེ་ཝཾ་བླ་བྲང་གི་
ལྟག་ཕན་ཚུན་འབུམ་པའི་གདོང་གི་ཆུ་ལམ་ཐད་བཅས་འཇམ་དབྱངས་མེ་ཏོག་
སེར་པོ་ཁ་བྱེ་བ་མ་བྱེ་བ་བྱེ་ལ་ཁད་ཀྱིས་ས་གཞི་ཐམས་ཅ་ཁེངས་འདུག་ཀྱང༌། ས་
གཞི་དེ་ཐམས་ཅད་ལུད་མི་གཙང་བ་མང་པོའི་གསེབ་འདྲ་མོ་ནས་སྐྱེས་པ་རྨིས།
ཡང་ནུབ་གཅིག་རྒྱའི་མཐིང་ཤོག་ཤིན་ཏུ་ལེགས་པ་ཞིག་ལ་གསེར་དངུལ་ཤ་སྟག་
གིས་བྲིས་པའི་བརྒྱད་སྟོང་པའི་གླེགས་བམ་ཞིག་ལག་ཏུ་བྱུང་བ་རང་གི་ཁར་ཕྱེད་
ཙམ་ཆུད་ཚེ། གླེགས་བམ་དེའི་ཟུར་རྣམས་མི་གཙང་བས་ཅུང་ཟད་གོས་པ་ཞིག་
མཐོང་བས་རྐྱེན་བྱས་ཐམས་ཅད་རང་ཁར་མིད་པ་མི་དྲན་པ་ཞིག་རྨིས་པ། དེ་
ལྟར་ན་ཡག་རབ་ཞིག་འོང་རྒྱུ་འདྲ་ཡང༌། ཐོག་མ་མེད་པ་ནས་དཀོར་ཟ་ཆེ་བའི་
II
9



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བག་ཆགས་ཀྱི་སྒྲིབ་པ་དང་། ད་ལྟ་ཡང་གཏི་མུག་དང་ལེ་ལོ་དང་ཉོན་མོངས་པ་
ཤས་ཆེ་ཞིང་། སྟོད་སྨད་ཀུན་གྱི་སྦྱིན་བདག་རྣམས་ནས་བྱུང་བའི་དཀོར་ཆེན་འདི་
བཟའ་སྐལ་གྱིས་ཐོས་བསམ་ལ་སྦྱངས་སྟོབས་ཀྱི་སྤྲོས་པ་དང་བྲལ་བ་འདི་ཡོང་རྒྱུ་
ཡིན་ཚོད་འདུག །དབྱངས་ཅན་མའི་སྐབས་སུ་ཤིན་ཏུ་བསྙེན་རྟགས་བཟང་པོ་
ཞིག་འོང་སྐབས་གེགས་ཕྲན་བུ་ཞིག་བྱུང་བ་ལོ་ཉུང་བས་གེགས་སེལ་གྱི་ཐབས་ཞུ་
མ་ཤེས་པའི་ལེན་འདྲས་དེང་སང་ཅུང་ཟད་རེ་བརྩམས་འདོད་ཚེ། ཡིད་ལ་ཕྲན་བུ་
ཤར་ཀྱང་རྩོམ་ཁར་ རིག་པ་མི་གསལ་བར་འུ་ཐུག་པ་ཞིག་འབྱུང༌། བསྙེན་པའི་
ལག་ལེན་གྱི་རིམ་པ་རྣམས་རྗེ་ཉིད་དང་། བླ་མ་ནོར་བུ་དར་རྒྱས་ཀྱིས་རྒྱུན་པར་
སློབ་པ་མཛད། མཚམས་གྲོལ་ཐོག་དཔལ་ས་སྐྱ་པ་བསོད་ནམས་རིན་ཆེན་དབུས་
ཕྱོགས་སུ་རྒྱལ་དབང་ཐམས་ཅད་མཁྱེན་པ་ཆེན་པོ་རྒྱ་ནག་གོང་མའི་གསུང་གིས་
བསྐུལ་ཏེ། བོད་འབངས་ཀྱི་བསྟན་འགྲོའི་དོན་དུ་ཟི་ལིང་སྐུ་འབུམ་ནས་འཇམ་
དབྱངས་གོང་མ་དང་ཨོ་རོད་རྒྱལ་པོ་རྣམས་ཀྱི་དཔུང་ཆེན་པོའི་ཚོགས་དང་བཅས་
ཏེ་ཆིབས་ཁ་བསྒྱུར། སྟོད་མངའ་རིས་ནས་དཱ་ཆིང་བ་ཐུར་དཔུང་གི་ཚོགས་ཀྱིས་
ཀྱང་བསུ་བ་དང་བཅས་ཏེ། བྱི་ལོར་ཕོ་བྲང་པོ་ཏ་ལར་གསེར་ཁྲི་ཆེན་པོ་ག་ལ་བ་
དེར་མངའ་གསོལ་བའི་ལེགས་འབུལ་དུ་ཕེབས་པའི་ཞར་ལ་ཡར་ལམ་ཨེ་ཝཾ་དུ་
ཕེབས། ཨེ་ཝཾ་གདན་ས་པ་བྱམས་པ་བསོད་ནམས་བཟང་པོ་གཙོ་བོར་གྱུར་པའི་
དུས་ཚོགས་ཀྱིས་བསུ་བ་སེར་ཕྲེང་མཛད་པར། ཕྲན་ཡང་གདན་ས་པའི་ཐུགས་ལ་
བཏགས་པས། གོང་མ་ཆེན་པོ་གང་དུ་ཕེབས་གདོང་གི་སྤོས་འཛིན་དུ་ཡོད་པ་དང་།
བདག་ ཁུ་དབོན་གྱིས་ཀླུ་ལྡིང་དུ་འབུལ་བ་རྒྱ་ཆེ་བ་ཕུལ། གཙུག་ལག་ ཁང་དུ་
འབྱུང་འདུལ་གྱི་རྗེས་གནང་ཞིག་བཀའ་དྲིན་སྩལ་སོང་ཞིང་། གྲོང་མི་རྣམས་ཀྱིས་
- 50 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བཀའ་དབང་ནི་མ་ཐོབ་ཀྱང་། དགོན་གཤམ་དུ་བྱིན་རླབས་རེ་བཀའ་དྲིན་ཆེ་སོང་།
དེ་དུས་ཨེ་ཝཾ་ན་ཡང་བསྟན་པའི་གེགས་ཆག་ཕྲན་བུས་ཚབ་ཚུབ་རྐྱེན་ངན་འགས་
ཧ་ཅང་སྟབས་འགྲིག་རང་ནི་བྱུང་མ་སོང་རུང༌། ཞབས་ཀྱིས་བཅགས་པས་བྱིན་
གྱིས་བརླབས་ཤིང་སྐལ་པ་བཟང་པོ་ནི་བྱུང་། རང་ལོ་ཉི་ཤུ་པ་གླང་ལོའི་ཟླ་བ་ལྔ་
པའི་ནང་དུ་དེའི་སྔོན་ནས་ཕ་རྒན་རྐང་འབམ་གྱིས་ཡུན་རིང་དུ་ན་ཡོད་པ་སྨན་
དཔྱད་རིམ་གྲོ་དབང་སོགས་མང་པོ་བྱས་སོང་ཡང་ཕན་ངོ་ནི་ཆེ་བ་མེད་འདུག་
པར། དེ་སྐབས་ནས་བདག་གིས་རོང་པོའི་ཀ་དྲུག་མ་ཞེས་པ་སྔོན་བྱ་བཏང་ཆོས་
རྗེ་ལ་སོགས་པའི་དམ་པ་མང་པོ་བཞུགས་པའི་གནས་དེ་ཉིད་རོང་པོ་དགེ་རྒན་
ཀུན་དགའ་དོན་གྲུབ་སོགས་ཤེས་ཡོན་རྣམས་ནས་གཡར་བ་མཛད་བྱུང་སྟེ། དེར་
དཔལ་དགེས་པ་རྡོ་རྗེའི་གཞི་བསྙེན་སྔོན་འགྲོ་རྣམས་ལ་ཞག་བདུན་རེ། བསྙེན་པ་
དངོས་གཞི་ཡན་ལ་རྩ་སྔགས་སྙིང་པོ་གཉིས་བཞི་འབུམ་རེ། ཉེ་སྙིང་བཞི་ ཁྲི།
ཡུམ་ལ་བཞི་འབུམ། རྣལ་འབྱོར་མའི་ཕྲེང་སྔགས་བཞི་འབུམ། འཁོར་རྣམས་ལ་
བཞི་ཁྲི་ཁ་སྐོང་དང་བཅས་པ། གསང་སྔགས་ཀྱི་ནུས་པ་དབྱུང་ཕྱིར་ཞི་བའི་སྦྱིན་
སྲེག་ཉིན་གསུམ། རྒྱས་པ་དང་དབང་དང་དྲག་པོ་རྣམས་ ཀྱང་ཉིན་གསུམ་རེ་
བླུགས་པས། རྒྱས་པ་དང་དབང་གི་དུས་སུ་རྟགས་ངོ་མཚར་ཅན་མང་པོ་བྱུང་ཞིང་།
རྒྱས་པའི་སྦྱིན་སྲེག་གི་ནུབ་མོར་ངོར་བླ་བྲང་གི་ཁང་ལྟག་ནས་བླ་རྫིང་བར་ས་
གཞི་ཐམས་ཅད་མེ་ཏོག་སེར་པོས་ཁྱབ་པ་རྨིས། དབང་གི་ནུབ་མོར་ཡང་ཨེ་ཝཾ་བླ་
བྲང་ནས་བླ་རྫིང་བར་དགེ་འདུན་གྲྭ་ཞྭ་དང་སྐུ་ལྕམ་མནབས་པས་ཁེངས་པའི་བླ་
རྫིང་གི་ཤིང་སྡོང་ཆེན་པོའི་རྩ་བ་ནས་ཚོགས་དུང་གཉིས་འབུད་ཅིང་དུང་སྐད་ཀྱིས་
ལུང་པ་ཐམས་ཅད་ཁེངས་པ་རྨིས། དེ་དང་དུས་མཉམ་དུ་དྲིལ་གསིལ་གྱིས་བསྐང་
- 51 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བ་བརྒྱ་རྩ་རེ་དང༌། གུར་ཞལ་ལས་མགོན་གསུམ་ལ་གཏོར་བསྔོ་བརྒྱ་རྩ་རེ་ཟབ་
རྒྱས་དང༌། མཚམས་ཀྱི་དགའ་སྟོན་དུ་གཙོ་བོར་ཞབས་དྲུང་ཁག་དང་བླ་མ་དམ་
པ་ལ་རྟེན་འབྲེལ་གྱི་ཚོགས་ཕུད་ཕུལ། གཞན་མ་སེར་སྐྱ་ཉིས་བརྒྱ་སྐོར་ལ་རོང་པོ་
སྤྱི་ཁང་དུ་ཉིན་གཉིས། མ་རྒན་དང་སྲིང་མོ་རྣམས་ཀྱིས་གཙོས་པའི་མོ་རིགས་
རྣམས་ལ་སྐོར་ལམ་ཕྱི་རོལ་ཞིང་ཐོག་ཏུ་ཉིན་གཉིས་ཙམ་བཅས་ལོངས་སྤྱོད་ཤིན་
ཏུ་ཆེ་བ་ཞིག་བྱུང་། དེའི་མཇུག་ཏུ་རྣམ་འཇོམས་ཀྱི་བསྙེན་པ་ཟླ་བ་གཅིག་དང་།
སེང་གདོང་མ་ཞག་བདུན་ཕྲག་གཉིས་བསྡད་ཅིང༌། ད་དུང་དེ་ལྷག་ཅིག་འདུག་
བསམས་ཀྱང་བཟླས་པའི་སྐབས་སུ་གཞན་རྟགས་ནི་བཟང་ངན་གང་ཡང་མ་བྱུང་
རུང༌། མཆུ་ཤིན་ཏུ་ཆེ་བས་སྔགས་འདྲེན་མི་ཐུབ་པ་ཞིག་འདུག་པས། དེ་མཚམས་
ནས་བཀྲ་ཤིས་བྱས་ཏེ་མཚམས་གྲོལ་ནས། སྐྱབས་མགོན་དམ་པ་རྣམས་ལ་བྱིན་
རླབས་རིམ་གྱིས་ཞུས། ས་གའི་དུས་མཆོད་ཀྱི་བླ་མ་རིན་འབྱུང་ལ་བསྡད་པས།
མི་ཉག་གི་གྲྭ་པ་མིང་ངན་ལ་ལུག་མགོ་ཟེར་བ་དེ་མཎྜལ་ཕུལ་དབྲག་ཏུ་གཉིད་
སོང་བསད་པ་ན་རྨི་ལམ་བཟང་པོ་ཞིག་བྱུང་ཞེས་བཤད་འདུག །ཇི་ལྟར་རྨིས་དྲིས་
པས། ཁྱོད་ཀུན་དགའ་བཟང་པོའི་ཁྲི་ཐོག་འདིར་འདུག་པ་ཞིག་རྨིས་ཟེར། ཕག་
ལོར་འཇམ་མགོན་བཀྲ་ཤིས་ལྷུན་གྲུབ་ཐག་ལུང་ སྒར་ནས་ཕེབས་ཏེ། ཀླུ་ལྡིང་
གཟིམས་ཁང་འོག་དང༌། ཨེ་ཝཾ་གཟིམས་ཕུག་པདྨ་འོད་འབར་རྣམས་སུ་རིམ་
གྱིས་བཞུགས། གླང་ལོ་ཟླ་བ་བརྒྱད་པར་ཨེ་ཝཾ་བླ་བྲང་ནས་སྐྱབས་མགོན་དམ་པ་
བྱམས་པ་བསོད་ནམས་བཟང་པོའི་སྐུ་ཞབས་ནས། ཞབས་དྲུང་ཐར་རྩེ་གནས་
དང༌། བདག་གི་ཁུ་བོ་བླ་མ་བསྟན་འཛིན་ལྷུན་གྲུབ་དང༌། བཀྲ་ཤིས་ལྷུན་གྲུབ་
རྣམས་འོས་ཕུལ་དུ་ལྕགས་ཀླུ་ཆུ་སྦེ་བའི་ཞལ་ངོ་ནོར་བཟང་ཅན་ལྷ་ལྡན་དུ་སོང་
- 52 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བར། དམ་པ་བཀྲ་ཤིས་ལྷུན་གྲུབ་ཉིད་བབ་སྟེ་བཀའ་ཤོག་ཕེབས། དེ་ལོ་མཁན་
གསར་རྙིང་གཉིས་ཆར་གྱི་རྩིས་ཀྱི་འགན་དཔོན་པོ་རྗེ་དྲུང་གིས་མཛད། སྡེ་དགེའི་
གྲྭ་ཚང་བསྟན་པ་བཟང་པོ་བཅས་གྲྭ་ཚང་མང་བ་དང་། གཞན་ཡང་སྟོད་སྨད་ཀྱི་བླ་
མ་དགེ་འདུན་རྣམས་ལ་བཀའ་ཆོས་བསོད་ནམས་བཟང་པོ་ནས་གནང་། སྟག་ལོ་
ཟླ་བ་དྲུག་པའི་ཚེས་གསུམ་ལ་བཞུགས་རྒྱུར། མཛོད་པ་དཔལ་ལྡན་ལྷུན་གྲུབ་
ཅུང་ ཟད་ སྐུ་ ཁམས་ སྙེལ་ སྟབས་ཚེས་ལྔ་ ལ་ ཁྲི་ལ་བཞུགས། དེའི་ཞབས་ ཕྱིར་
བདག་དང་དབོན་པོ་ཨ་ཁོས་སངས་རྒྱས་རྒྱལ་མཚན་གཉིས་སོང་སྟེ། ཞག་ཤས་
རྩིས་སྤྲོད་ཀྱི་སྐབས་དེར་ཞབས་ཕྱི་བསྒྲུབས་པས་རྟེན་འབྲེལ་བཟང་བ་བྱུང་སོང་།
དེ་ལོའི་སྟོན་སྡེ་དགེའི་གཉེར་ཆེན་གད་ཐོག་བུ་གཟུངས་ རྒྱལ་ ཕེབས་པར་གྲྭ་
ཚོགས་ཤིན་ཏུ་ཆེ་བར་བྱུང་ཞིང༌། ཡོས་ལོ་ཤར་སྐབས་བླ་ཆེན་ཀུན་དགའ་ཆོས་
འཕེལ་གྱི་གཉེར་པ་ཐབས་མཁས་དང༌། ཟིལ་གནོན་གྲྭ་པ་ཀུན་དགའ་བསྟན་
འཛིན་གཉིས་ཀྱིས་རྩོལ་བ་བྱས་ཏེ། སྤང་ཤར་སྤྲུལ་སྐུ་དང་དཔོན་པོ། གཞན་ཡང་
བླ་མ་གྲྭ་རིགས་མང་པོར། ཐོག་མར་འཇམ་དབྱངས་དང་ས་པཎ་སྔགས་སྒྲུབ། ཚེ་
དབང་མདའ་འཕེལ་མ། སྒྲུབ་ཐབས་བརྒྱ་རྩ་སོགས་དང་མགོན་པོའི་ཆོས་འབྱུང་
གིས་གཙོས་ལུང་མང་དུ་ཕུལ་བ། བདག་གི་འཆད་ཉན་གྱི་ཐོག་མ་ཡིན་ཞིང་། དེ་
སྐབས་ མུས་ ཀྱི་དགེ་སློང་ བཟང་ པོ་ ཞིག་ ཆོས་ ཞུར་ ཕེབས་བྱུང་ བ་ལས། བདེ་
མཆོག་རྒྱུད་ཉུང་ངུ་དང༌། རྣལ་འབྱོར་མ་ཀུན་ཏུ་སྤྱོད་པའི་རྒྱུད་ཀྱི་ལུང་མནོས།
ནུབ་གཅིག་ལྷ་ས་ཡིན་སྙམ་པའི་ཐང་ཤིན་ཏུ་ཡངས་ཤིང་ལྗོན་ཤིང་མང་པོས་
བསྐོར་ནས་ཡོད་པ་ཞིག་གི་དབུས་ན་ཇོ་བོ་ཤཱཀྱ་མུ་ནེ་ཡིན་སྙམ་པ་ལ། དེ་ལས་
ཤིན་ཏུ་ཆེ་བ་ཞིག་གི་ཤཱཀྱ་ཐུབ་པའི་སྐུ་གཟི་འོད་འབར་བའི་རྣམ་པ་ཅན་ཡུན་རིང་
- 53 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བར་མཇལ་ནས། ཐུབ་བསྟོད་ཚར་གཅིག་བཏོན་པ་རྨིས། ཁྱད་པར་རང་ལོ་ཉེར་
གཉིས་སུ་སླེབས་པའི་ཡོས་ལོ་ཟླ་བ་བཅུ་པའི་ནང་དབུས་ཕྱོགས་སུ་ཇོ་ཤཱཀ་ཡིད་
བཞིན་ནོར་བུས་གཙོས་ཇོ་བོ་རྣམས་དང༌། ཡར་ལུང་ཁྲ་འབྲུག་གི་གཙུག་ལག་
ཁང་དང་རྟེན་གསུམ། དཔལ་ཟན་གཡང་མི་འགྱུར་ལྷུན་གྱིས་གྲུབ་པའི་གཙུག་
ལག་ཁང་ཆེན་པོ་རྣམས་གཙོ་བོར་སྨོས། སྤྲུལ་པའི་བླ་མ་ཆོས་རྒྱལ་བསྟན་འཛིན་
རིམ་བྱོན་རྣམས་ཀྱིས་ལྷ་མིའི་བསོད་ནམས་གསོག་པའི་རྟེན་དུ་བཞེངས་པའི་རྟེན་
མཆོག་ཁྱད་པར་ཅན་རྣམས་མཇལ་ཞིང་སྨོན་ལམ་འདེབས་པ་དང་། ཐམས་ཅད་
མཁྱེན་པ་རྒྱལ་བ་རིན་པོ་ཆེ་སྐལ་བཟང་རྒྱ་མཚོའི་ཞལ་གྱི་དཀྱིལ་འཁོར་མཇལ་
ཞིང་བྱིན་རླབས་ཞུ་བ་བཅས་པར་འགྲོ་བའི་འདུན་པ་ཡིད་ལ་ཤར་ཚེ། ཁུ་བོ་རྡོ་རྗེ་
འཆང་སྦས་པའི་རྣལ་འབྱོར་བསྟན་འཛིན་ལྷུན་གྲུབ་དཔལ་བཟང་པོ་གང་དེར་
སྙན་སྒྲོན་དུ་ཕུལ་བར། ཐུགས་དགེས་པ་ཆེན་པོའི་སྒོ་ནས་དེ་ལྟར་བྱུང་ཚེ་ཡིད་ལ་
རེ་བ་དེ་ཡིན་མོད། ཁྱོད་ལོ་གྲངས་ཉུང་ཞིང་དེ་སྔོན་ངེད་ཀྱི་དྲིན་ལས་བདེ་བར་
འདུག་ལོབས་ཀྱི་མཐའ་སྐྱོང་བ་ཞིག་ཇི་ལྟར་འོང༌། འོན་ཀྱང་ད་ལམ་རང་འགྲོ་བ་
ལེགས་པའི་བཀའ་ཕེབས་བྱུང་བར་དགའ་སྤྲོའི་རང་བཞིན་དུ་གྱུར་ཏེ། དེ་སྐབས་
རྟ་སོགས་ནི་མེད་ཅིང་ཉོ་སྒྲུབ་ཞིག་བྱས་ན་ཆོག་པར་འདུག་མོད། འོན་ཏེ་རང་ཉིད་
ལུས་ཀྱི་ཚེགས་ཀྱིས་འགྲོ་ཐུབ་པ་ཞིག་བྱུང་ན་ཅི་མ་རུང་སྙམ་སྟེ་གྲོགས་ལྡན་པ་
ལྡན་མ་བསོད་ནམས་རྡོ་རྗེ་དང་། ཕུན་ཚོགས་བརྟན་པ། ཆོས་སྡེ་བ་གསུམ་བཅས་
ཁྲིད་དེ་བྱང་ལུག་ཆེ་བ་ལྔ་ཉོས་པར་བཟའ་བཅའ་ཕྲན་བུ་བཀལ། ངེད་རང་གིས་
དཔེ་ཆ་ཕྲན་བུ་དང་གཏོར་ཆ་ཉེ་མཁོ་ཁུར། གྲྭ་པ་རྣམས་ཀྱིས་ཀྱང་རང་རང་གིས་ཐེ་
ག་ཚོད་ཁུར་ཏེ་ཨེ་ཝཾ་ནས་ཐོན། དེ་ཉིན་སྤེ་རོང་ཟུར་ཁང་དུ་སོང་ནས་ཞག་གཅིག་
- 54 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བསྡད། མ་རྒན་གྱིས་གང་ཅིའི་ལེགས་ཉེས་ཀྱི་ཁ་ཏ་བྱས་ཤིང་། ཉེ་རིགས་རྣམས་
ཀྱིས་ཀྱང་རང་རང་སེམས་ཐོན་གྱི་གྲོ་གསོས་བསྐུར་བྱུང་བར་རིམ་གྱིས་དེ་ཉིན་
གཞིས་རྩེ་དགྲ་འདུལ་སྒང་དུ་ཁམས་པ་བསྟན་པ་དར་རྒྱས་དང་ཀླུ་འཕེལ་གྱི་ཁྱིམ་
དུ་བསྡད། །
དེའི་ཕྱི་ཉིན་ཐམས་ཅད་མཁྱེན་པ་རྗེ་དགེ་འདུན་གྲུབ་པས་བྱིན་གྱིས་བརླབས་
པའི་གནས་མཆོག་དཔལ་ཆོས་གྲྭ་ཆེན་པོ་བཀྲ་ཤིས་ལྷུན་པོར་སོང་སྟེ། པཎ་ཆེན་
ཐམས་ཅད་མཁྱེན་གཟིགས་གང་དེའི་ཞལ་གྱི་དཀྱིལ་འཁོར་རྒྱང་མཇལ་དང༌།
རྒྱལ་བ་འཕགས་པ་ལྷ་སྐུ་ན་ཕྲ་བར་གཙང་དུ་པཎ་ཆེན་རིན་པོ་ཆེ་མཇལ་དུ་ཕེབས་
ནས་བདེ་ལེགས་ ཁང་ གསར་དུ་བཞུགས་ པར་ བྱིན་རླབས་ཞུས། དངུལ་གདུང་
རིན་པོ་ཆེ་དང་གཙུག་ལག་ཁང་སོགས་རྟེན་གྱི་རིམ་པ་རྣམས་མཇལ་ཏེ་སྨོན་ལམ་
གང་ཤེས་བཏབ། བསམ་འགྲུབ་རྩེར་གཙང་ཆེན་གོང་མའི་ཕོ་བྲང་དུ་འགྲོ་འདོད་
ཅིག་ཤར་ཏེ་སོང་བས་ཕོ་བྲང་གི་ལྷ་ཁང་རྣམས་མཇལ་བ་དང༌། སྟེང་འོག་ཐམས་
ཅད་དུ་རྫོང་གི་ལྟད་མོ་ངོ་མཚར་ཆེ་བ་འདུག་པ་རྣམས་བལྟས། རིམ་གྱིས་པཎ་
ཆེན་ཤཱཀྱ་མཆོག་ལྡན་གྱི་གདན་ས་དཔལ་ཐུབ་བསྟན་གསེར་མདོག་ཅན་དུ་སོང་
བས་ལྷ་གཉེར་རྣམས་ལ་ལ་ནི་ནང་མཆོད་ལ་མངའ་བརྙེས་པས་ནང་དུ་བཞུགས་
ཀྱང་མི་འདུག །ལ་ལ་ནི་མཚན་ཉིད་པའི་གྲྭ་སར་སོང་བས་ཞལ་ཤིན་ཏུ་བདར་
ཞིང་གྲྭ་ཤར་གྱི་ཀུན་སྤྱོད་མཚར་མཚར་འདྲ་མོ་དང༌། ལ་ལ་ནི་མངའ་རིས་པའི་གྲྭ་
སར་སོང་བའི་ཐུགས་གཏུམས་པས་མཇལ་ཁ་ཞིབ་པོ་བློ་ཁེངས་པ་རང་ནི་མ་བྱུང་།
བྱམས་ པའི་ ལྷ་ ཁང་ཞིག་འདུག་པ་མཇལ། གཙུག་ལག་ཁང་གི་ནང་དུ་ནི་མ་
སླེབས། སྒོར་ཕྱག་ཕུལ་ཏེ་སྨོན་ལམ་བཏབ་ནས་འོངས། ཕུང་པོ་རི་བོ་ཆེར་སོང་
- 55 -



ཞུག་
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བས་དེ་སྐབས་ལྷ་ཁང་རྣམས་ཉམས་གསོས་ཧ་ལམ་གྲུབ་འདུག་ཅིང་དགེ་འདུན་
རྣམས་ཀྱིས་གཞུང་གི་སྐུ་རིམ་བཀའ་བརྒྱད་ཀློང་དགུ་མ་ཞིག་བཅའ་བའི་སྐབས་
ཡིན་འདུག་ཅིང་སྒྲུབ་གནས་རྣམས་ཞིབ་ཀྱིས་མཇལ། ཤར་གྲུ་སོ་བརྒྱུད་དེ་ཀུན་
མཁྱེན་སངས་རྒྱས་འཕེལ་གྱི་གདན་ས་འབྲས་ཡུལ་སྐྱེད་ཚལ་དུ་སོང་། དགོན་
དེར་སྨན་རི་བ་སོགས་ཡིན་པའི་བོན་པོའི་མཚན་ཉིད་པ་རྣམས་དེར་སློབ་གཉེར་
ལ་འོང་སྲོལ་འདུག་པར། མི་ཉག་ནས་བོན་པོ་རབ་འབྱམས་བཟང་བ་ཞིག་འདུག་
པར་ གནས་གཡར་བྱས། དེ་ན་བཞུགས་པའི་རྟེན་ཐམས་ཅད་ཞིབ་པར་མཇལ་
ཞིང་མང་ཇ་ཞིག་བཏང༌། དགོན་དེ་ན་ཚོགས་པ་ཐམས་ཅད་ཆུ་ལེན་ཕེབས་པར་
དབུ་ཞྭ་ཕྲག་པར་བཀལ་ནས་ཕེབས་འགྲོ་འདུག་པས་ཅི་ལགས་ཞུས་པས། གཙང་
པོའི་འགྲམ་དུ་ཀླུ་བདུད་ཅིག་ཡོད་པ་དེས་སྔོན་གྲྭ་པ་རྣམས་ལ་གནོད་པ་ཆེན་པོ་
བྱས། དེ་རྗེས་བླ་མ་སངས་རྒྱས་འཕེལ་གྱིས་དམ་ལ་བཏགས་སྐབས། ཁྱོད་ཀྱི་གྲྭ་
པ་ཡིན་ངེས་པ་ལ་ཁོས་གནོད་པ་མི་སྐྱེལ་བར་ཁས་བླངས་དུས། ངེད་ཀྱི་གྲྭ་པ་
ཡིན་པའི་རྟགས་ལ་རྩེ་ཞྭ་ཕྲག་པར་ཁུར་ནས་འོང་བས་དེ་ལ་གནོད་པ་མ་བྱེད་
གསུངས་པས་དེའི་སྟབས་ཡིན་འདུག་གསུངས། གང་ལྟར་ བྱིན་རླབས་ ཆེ་ཞིང་
དགོན་སྐྱིད་ལ་སློབ་གཉེར་བཟང་པོ་ཡོད་ཚུལ་འདུག །དེ་ནས་རིམ་བཞིན་རོང་
ཆུང་བརྒྱུད་དེ་སྐྱེད་ཚལ་འོག་ཏུ་ཀུན་མཁྱེན་ལྷ་དབང་བློ་གྲོས་ཀྱི་གདན་ས་ཐམས་
ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་ལུང་བསྟན་པའི་དགོན་དེར་སོང༌
། བླ་
བྲང་དེས་ཞབས་ཏོག་གཟབས་ཤིང་ཐམས་ཅད་ཀྱིས་ཡར་ལམ་ཤོག་ཅེས་ནན་
གྱིས་གསུང་འདུག །དེར་མང་ཇ་ཞིག་བཏང་སྟེ་ཆོས་མཇལ་ཞིབ་པར་ཞུས་པས།
ལམ་འབྲས་བླ་བརྒྱུད་གསེར་ཟངས་ཁོ་ན་ལས་གྲུབ་པ་ཤིན་ཏུ་སྒྲོས་པ་དང༌། རྟེན་
- 56 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྱི་གཙོ་བོར་ས་པཎྜི་ཏའི་སྐྱ་མི་ཚད་ལྷག་ཙམ་བཅས་བྱིན་རླབས་ཆེ་བ་ཞིག་འདུག །
དེ་ནས་རྟ་ལམ་ཆོས་འཁོར་ཡང་རྩེ་ཞེས་པ་སྔ་སོར་ཀརྨ་པའི་གླིང་བཅུ་གསུམ་གྱི་
ནང་ཚན། ཕྱིས་སུ་དགེ་དགོན་དུ་གྱུར་འདུག་པ་དེ་མཇལ་དུ་སོང་། དེར་ཟངས་
གསེར་ལས་གྲུབ་པའི་སྐུ་རྟེན་ཤིན་ཏུ་འགངས་ཆེ་ཞིང་དགོན་པ་སྐྱིད་ཉམས་དོད་
པ་ཞིག་འདུག །བླ་མ་བརྒྱུད་པ་རྣམས་དང་ལྡེབས་རིས་ཀྱི་བླ་མ་རྣམས་ནང་ཀརྨ་
པ་ཡིན་པ་ལ་ཕྱི་དགེ་ལུགས་པར་མཛད་འདུག །ཁུ་སྤེ་ཆོས་སྡེ་ལམ་ཞོར་དུ་འདུག་
ཀྱང་དེར་འགྲོ་ཐུབ་པ་ནི་མ་བྱུང་། དེ་ནས་ཆུ་ཤུལ་བྱང་ཆུབ་གླིང་མཇལ། སྙེ་ཐང་
ནས་ལྷ་སར་ཤར་གྱིས་སོང་བས། རྒྱུས་ཆེར་མེད་སྟབས་ཀྱིས་གླིང་གསེབ་ཏུ་རེ་
ཞིག་ཕར་འཁྱམ་ཚུར་འཁྱམ་དུ་སོང་བས་དྲུང་འཁོར་ཞིག་གི་གཡོག་བུ་ཆུང་ཞིག་
གིས་ཁྲིད་དེ་ཁམས་པ་ཕྱིང་གུར་ཅན་གྱི་ནང་ཞིག་ཏུ་བསྐྱལ་བྱུང་བས། དེ་ནུབ་
འགྱངས་ཙམ་ནས་ཕྱིང་གུར་བདག་པོ་རང་གི་མི་དེ་སླེབས་བྱུང་བ། སྤུ་འཕོར་པའི་
གྲྭ་པ་་ལོག་པ་ཐང་དཀར་བ་ངེད་རང་གིས་སྔར་ངོ་ཤེས་པ་དཔལ་ལྡན་བཀྲ་ཤིས་
ཟེར་བ་འདི་ཡིན་འདུག་པར་ཆས་ཀ་ནི་གཞུང་སོག་རྙིང་པའི་གྲས་སུ་སོང་བས་
ཇོང་གར་བྱུང་དུས་མི་ལོག་ཏུ་སོང་སྟབས་ཆེས་ཆེར་མི་འདུག །ཞག་གསུམ་ནས་
གནས་ཚང་གཞན་ཞིག་ཏུ་བསྡད་ནས་ཐབས་བཟུང་སྟེ། བར་སྐོར་ཞིག་བསགས་
རུང་བརྒྱ་ཚོ་ཉི་ཤུ་རྩ་ ལྔ་ལས་མ་ཐུབ་པར་གླིང་སྐོར་ཞིག་བསགས། དེ་སྐབས་
བདག་ཅུང་ཟད་ན་བས་ར་མོ་ཆེར་བསྐང་བ་དང་། བྱམས་ཁང་ན་བླ་མ་ཞིག་འདུག་
པར་ཁྲུས་ཤིག་ཞུས་པས་བདེ་སོང༌། དེ་མཚམས་འབྲས་སྤུངས་ཀྱི་དབུ་མཛད་
ཅིག་ཡིན་པ་ལ་བར་སྐབས་སུ་ཉེས་ལྟུང་ཕོག་པའི་སློབ་གཉེར་བཟང་རབ་ཡོད་པ་
ཞིག་དང་དུས་རྒྱུན་བསྐོར་བ་ལ་མཉམ་དུ་འོང་བ་དེ་དང་དྲི་བཤད་བྱས་ པར་
- 57 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
སེམས་དགའ་དགའི་སྒོ་ནས་ཁྱོད་རང་ལོ་ཉུང་རུང་བཟང་པོ་ཞིག་འདུག །ད་ཁྱོད་
རང་ས་འདིར་སླེབས་དོན་ལྷ་སའི་རྟེན་འདི་རྣམས་ཞིབ་པར་མཇལ་དགོས། དེ་
བྱེད་པ་ལ་གོང་ས་ལྔ་པའི་དཀར་ཆག་མཇལ་དགོས། དེ་ལྟར་བྱེད་ན་ཇོ་བོའི་སྐུ་
གཉེར་འདི་ལྷ་ས་འབྲང་རྒྱས་ཤར་པ་ཡིན་པ་ང་དང་ངོ་ཤེས་བཟང་པོ་ཡོད་པས་
དཔེ་ཆ་གཡར་ཏེ་ལྷ་རྣམས་ངས་ངོ་སྤྲོད་བྱེད་ཟེར། ཁྱིམ་དུ་ངེད་རང་གིས་བོས་ཏེ་
ལྷ་ཆོས་ནས་དེ་ལྟར་གྲོགས་མཛོད་བྱས་པས། དཔེ་ཆ་གཡར་པོ་མཛད་བྱུང་བར་
ཞག་ཤས་བལྟས། རབ་འབྱམས་པ་དེས་ཁྲིད་དེ་ཇོ་བོ་ནས་བཟུང་འོད་ཟེར་ཕོག་
པའི་ ལྷ། སྐོར་ལམ་གྱི་པར་ཡིན་ཚུལ་དང༌། ལྕགས་པོ་རི། པོ་ཏ་ལ། ར་མོ་ཆེ་
སོགས་ཐམས་ཅད་ངོ་སྤྲད་མཛད་པས་དེང་སང་ངེད་རང་གི་བློ་ལ་ཤིན་ཏུ་གསལ་
བ་འདི་བཀའ་དྲིན་བྱུང་། ཁྱད་པར་ཇོ་བོ་རྣམས་དང་ལྷ་རྣམས་བྱིན་རླབས་ཀྱི་གཟི་
འོད་འབར་ཞིང་། རྒྱལ་བ་ཙོང་ཁ་པའི་སྐུ་བརྙན་ཞིག་ཇོ་ཁང་གི་ལྷ་ཁང་ཟུར་པ་
ཞིག་ན་བཞུགས་པ་མཇལ་བས་ཚུལ་ཁྲིམས་ཀྱི་དྲི་དང༌། སྐུ་དངོས་སུ་རྡུལ་པ་ལྟ་
བུའི་བྱིན་རླབས་ཆེ་བ་མཐོང་བས་མོས་གུས་དཔག་མེད་བྱུང༌། འོན་ཀྱང་ལྷ་ལྡན་
དུ་ནམ་སོང་དུས་ལོ་ཀེ་ཤྭ་ར་དེ་སྟབས་འགྲིགས་ཤིག་མ་བྱུང་ནས་མཇལ་མ་ཐུབ།
གཞན་རྣམས་ནི་ཞིབ་ཏུ་མཇལ་ཏེ། དེ་མཚམས་སུ་རྨོར་ཞབས་དྲུང་ལྷ་ལྡན་དུ་རྒྱལ་
ཡབ་དང་བཀའ་བློན་རྣམས་ཀྱིས་གདན་དྲངས་ནས་སྡེ་པ་ལུམྦ་བའི་ཁང་ཐོག་ན་
གཟིམས་གུར་ཕུབ་སྟེ་བཞུགས་འདུག་པར་མཇལ་དུ་སོང་བས་གཟིམས་གུར་སྒོར་
སླེབས་པ་དང༌། སྐུ་ཞབས་གྲྭ་་ཚང་གི་དགེ་སློང་འགའ་ལ་ལུང་གནང་ཞིང་འདུག་
པའི་ལུང་ནི་མགོན་པོའི་སྐོར་ཞིག་ཡིན་འདྲ་བས། དཔལ་ས་སྐྱའི་གནས་མཆོག་
ཁའུ་བྲག་རྫོང་སོགས་གསུང་སྐབས་གནང་ཤིང་གསུང་ཐོས་པ་ཙམ་གྱིས་སེམས་
- 58 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དགའ་བ་ཞིག་བྱུང་། ནང་དུ་མཇལ་ཁང་དེ་འཕྲལ་དུ་བྱུང་ཐོག་རྒྱུ་མཚན་མདོར་
བསྡུས་ཞིག་ཕུལ་བས། ཁྱོད་ལ་ཅི་འདོད་པའི་ཆོས་འོང༌། འོན་ཀྱང་ད་ལམ་མི་
འོང་། ཁྱོད་རང་གནས་སྐོར་དུ་ཆུ་ལྷོ་ཁར་སོང་། ཞག་ཉི་ཤུ་སྐོར་ནས་ཁང་གཟིམས་
ཁང་རྨོར་དུ་ཕེབས་འོང་བས་དེ་དུས་འོང་གསུང་བྱུང་བར། དེ་འཕྲལ་རིམ་གྱིས་སྒོ་
ལ་བརྒལ་ཏེ་དཔལ་ན་ལེནྡྲའི་བླ་མ་ཞབས་དྲུང་དང༌། གཙུག་ལག་ཁང་དང་རྟེན་
རྣམས་མཇལ་ཞིང་གདན་ས་ཁྱད་པར་དུ་འཕགས་པ་འདུག་པར་སྨོན་ལམ་བཏབ།
གླང་ཐང་བའི་གདན་སར་སོང་ནས་ཐུབ་དབང་གི་སྐུ་ཚུལ་ཁྲིམས་མ་དང་གླང་ཐང་
བའི་བྲིས་སྐུ་ཁྱད་པར་ཅན་རྣམས་མཇལ། ཤ་ར་འབུམ་པར་སོང་སྟེ་དགེ་བཤེས་
ཤ་ར་བ་གཙོ་བོར་གྱུར་པའི་བཀའ་གདམས་པའི་དགྲ་བཅོམ་པ་བརྒྱ་ཕྲག་མང་པོ་
ཞབས་རྡོ་རྗེ་སྐྱིལ་ཀྲུང་མཛད་དེ་ཕུང་པོ་ལྷག་མེད་དུ་མྱ་ངན་ལས་འདས་པའི་རེ་
རེའི་ཤུལ་དུའང་མཆོད་རྟེན་རེ་རེ་བཞེངས་འདུག་པར་རགས་རྩིས་སུ་མཆོད་རྟེན་
བརྒྱ་ཕྲག་ལྷག་ཙམ་འདུག་པ་དང༌། གྲུབ་ཐོབ་མེ་ལོང་རྡོ་རྗེའི་ཐུགས་དམ་རྟེན་
ཡིན་ཟེར་བའི་རྡོ་ནག་ལ་ཨ་རང་བྱོན་བྲིས་པ་ལྟ་བུར་མཆིས་པ་རྣམས་མཇལ།
དུར་ཁྲོད་ཀླུ་མོ་དགྱེས་སུ་སོང་སྟེ་སྨོན་ལམ་བཏབ། ལམ་དཀར་ནག་ཡིན་ཟེར་བ་
བྲག་གི་ངོས་ལ་སློབ་དཔོན་པདྨས་དྲེའུ་ཆིབས་ཏེ་ཕེབས་པའི་རྨིག་རྗེས་ཡིན་ཟེར་
བ་དེར་ཐམས་ཅད་འཛེག་འགྲོ་བ་འདུག་པར། དེ་བར་ཞིབ་ཏུ་ངེད་རང་ཡང་སོང་
བས་རིང་ཞིག་སླེབས་མཚམས་ནས་ཁམས་པའི་ཨར་ཇོ་ཞིག་གིས་ལྷམ་འབུད་
གྲོགས་བྱས་པ་མ་གཏོགས་མར་ལྷུང་ལ་ཁད་པ་བྱུང་ནས་འདི་འདྲ་དྲན་པ་སྙམ་པ་
ཞིག་ལ་རིམ་གྱིས་ཡར་ཐར་བ་ཙམ་བྱུང་། གནས་སྒོ་མང་དུ་ཇོ་དགོན་ཆེ་བར་
བསྡད་པར་ཞབས་ཏོག་གཟབ་པ་བྱུང་། མང་ཇ་ཞིག་བསྐོལ་ཏེ་གནས་མཇལ་ཞིབ་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
པར་བྱས་པས་རྡོ་ལ་རང་བྱོན་མང་པོ་འདུག །དེ་ནས་ལ་ཆེ་བ་བརྒལ་ནས་ཐོན་ཏེ་
བྲག་ཡེར་པ་ལྷ་རིར་སོང་ནས་ཞག་གཅིག་བསྡད། ཡེར་པ་ཟླ་བ་ཕུག་ལྷ་རི་ཕུག་
གིས་གཙོས་སློབ་དཔོན་གྱི་སྐུ་ཚབ་ཉེར་ལྔའི་གྲས་དང༌། བྱམས་པའི་སྐུ། ཇོ་བོའི་
གསོལ་སྡེར། གཙུག་ལག་ཁང་ཕན་ཚུན་སོགས་རྟེན་ཐམས་ཅད་ཞིབ་ཏུ་མཇལ་
བས་སེམས་ཤིན་ཏུ་སྤྲོ་ཞིང་། ཁུ་བོ་དམ་པ་དེ་ངོར་ལ་མི་བཞུགས་ན་འདི་ན་སྡོད་
སྙམ་པ་ཞིག་བྱུང་། རིམ་གྱིས་གསང་སྔགས་བདེ་ཆེན་གྱི་གྲུ་ལས་ཐོན་ཏེ་དཔལ་རི་
བོ་དགའ་ལྡན་དུ་ནི་མ་སླེབས་པས་སེམས་ཤིན་ཏུ་འགྱོད་པ་ཞིག་བྱུང་ཞིང་། རྒོད་
གར་ ལའི་ཆང་ཚུགས་སུ་བསྡད། གཡའ་མ་ལུང་དུ་ནི་མ་སླེབས། དེའི་ཕྱི་ཉིན་
བསམ་ཡས་སུ་སོང་སྟེ་ཤིང་བྱ་ཅན་འབབ་པའི་སྐུ་རྟེན་གྱི་ཁང་པར་གནས་གཡར་
བྱས་ནས་བསྡད། ལྷ་ས་ནས་འོངས་པའི་རྨེ་རུའི་གྲྭ་པ་བརྒྱ་མཆོད་འབུལ་མི་ཞིག་
དང་ཐུག་པས་དགེ་སློང་དེས་གྲོགས་དན་བྱས་ནས་མཉམ་དུ་སོང་། གསེར་ཕྲན་
བུ་ཡོད་པ་སྦྱངས་ཏེ་གསེར་ཞལ་འབྲེལ་འཇོག་རེ་དང་སྙན་དར་ཁ་ཤས་བཅས་
ཕུལ། དབུ་རྩེར་གཙུག་ལག་ཁང་སྟེང་འོག་གསུམ་བཞུགས་པའི་འོག་མར་མཧཱ་
བོདྷིའི་སྐུ་བརྙན། དེའི་སྐུའི་གཡས་ན་ཞི་བ་འཚོའི་དབུ་ཐོད་ཐུགས་ལྗགས་སྤྱན་
གསུམ། གཡོན་ན་གཡུའི་ཐུབ་པ་རང་ བྱོན། བར་ཁང་དུ་རྣམ་སྣང་བཞུགས་པ་
བཅས་གཙོ་བོར་གྱུར་པའི་གླིང་བཞི་གླིང་ཕྲན་བརྒྱད། ཁམས་གསུམ་ཟངས་ཁང་
གླིང༌། དགེ་རྒྱས་བྱེ་མ་གླིང༌། བུ་ཚབ་གསེར་གྱི་ལྷ་ཁང་སོགས་ལྷ་ཁང་ཞིབ་རྒྱས་
དང༌། རྒྱ་བོད་ཀྱི་བཀའ་དང་བསྟན་བཅོས་ཀྱི་གླེགས་བམ་བསམ་གྱིས་མི་ཁྱབ་པ་
དང༌། ཐུགས་ཀྱི་རྟེན་མཆོད་རྟེན་བཀྲ་ཤིས་སྒོ་མང་སོགས་བཞུགས་པ་རྣམས་
མཇལ། གཞན་ཡང་མཆོད་རྟེན་དཀར་པོ་སེར་པོ་དམར་པོ་ནག་པོ་རྣམས་མཇལ།
- 60-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཁོར་ཡུག་གི་ལྕགས་རི་རྡོ་རིང་སོགས་ནི་དབྱིབས་ཀྱི་འདི་ན་ཡོད་ཟེར་བ་ཙམ་ལས་
ངོས་ཟིན་པ་ནི་མི་འདུག །ཧས་པོ་རིར་ཡང་སྐལ་བ་བཟང་ཕྱིར་རི་ངོས་སུ་འགྲོ་
ཙམ་བྱས། དེང་སང་རྫོང་དུ་མཛད་པ་ལ་སྔ་སོར་བླ་མ་དམ་པ་བསོད་ནམས་རྒྱལ་
མཚན་གྱི་ཕོ་བྲང་དེར་སོང་ནས། ལྷ་ཁང་རྣམས་དང་ཁྱད་པར་གུ་རུའི་ཞབས་རྗེས་
ངོ་མཚར་ཅན་དང་མཚོ་སྐྱེས་ཀྱི་བུམ་སྐུ་རྣམས་མཇལ། བསྟན་པ་སྤྱིར་བདེ་སྐྱིད་
འབྱུང་རེས་བེ་ཀར་གླིང་དུ་སོང་ཡང་མགོན་ཁང་སྦུག་གི་སྔོན་གྱི་སྡིག་ཁྲབ་དང་པུ་
ཏྲ་སྨུག་ཆུང་བཞུགས་ ས་དངོས་ནི་མ་སླེབས། ཕྱིའི་ཁྱམས་ ཀྱི་པེ་ཧར་དང་ཙིའུ་
དམར་གྱི་རྟེན་གཞན་ཡང་འཇིག་རྟེན་དྲེགས་པ་ཁ་ཤས་ཀྱིས་བསྐོར་བ་འདུག་པར་
ཕྲིན་ལས་དྲག་ཏུ་བཅོལ། དེར་འདུག་པའི་ཚེ་རྩུབ་འགྱུར་ནི་ཅི་ཡང་མ་བྱུང་། རིམ་
གྱིས་མཆིམས་ཕུར་སོང་། དེ་སྐབས་ཇོང་གར་གྱིས་ཉམས་ཆག་བྱུང་བར་གྲྭ་ཚང་
རྣམས་ཀྱིས་གཙུག་ལག་ཁང་སོགས་ཉམས་གསོའི་འགོ་ཚུགས་སྐབས་སུ་འདུག་
ཅིང་། བྲག་དམར་ཀེའུ་ཚང་རང་ཡང་ཨར་ཇོ་རྣམས་ཀྱིས་མེ་བཏང་བའི་དུ་བས་འོ་
བརྒྱལ་བར་འདུག་རུང་ སྔར་ གྱི་གནས་བྱིན་རླབས་ཆེ་ཞིང་ཡུལ་ དེ་ཕུན་སུམ་
ཚོགས་པ་ཞིག་འདུག་པ་ཞིབ་ཏུ་མཇལ་ནས་སྨོན་ལམ་བཏབ་ཅིང་ཞག་གཅིག་
བསྡད། རིམ་གྱིས་གློ་བརྒྱུད་དེ་སོང་། དེའི་ཕུ་ན་མཆོད་རྟེན་བཀྲ་ཤིས་འོད་འབར་
བྱ་བ་ཞིག་འདུག་པ་ནི་མཇལ་མ་ཐུབ། མངའ་རིས་གྲྭ་ཚང་མཇལ་དུ་སོང་བས་
དགོན་ཤིན་ཏུ་སྤྲོ་ཞིང་དར་རྒྱས་ཆེ་བ་ཞིག་འདུག་པ་མཇལ། ཟངས་རི་རྫོང་དུ་
སོང་སྟེ་དེར་ལྷ་ཁང་ཞིག་འདུག་པ་མཇལ། དེ་ནུབ་དེར་བསྡད་པས་དེ་མཚམས་
ནས་རྩམ་པའང་ཟད་ཡོད་པར་ཡུལ་དེར་ཡང་ཡང་དྲིས་རུང་བལ་ཊཾ་གཅིག་ལའང་
འཚོང་མཁན་མི་འདུག །ངེད་རང་རང་དོན་དུ་འོང་བར་དཀའ་རུང་འོས་ཅི་ཡོད།
-6-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རོགས་པ་འདི་རྣམས་ཇི་ལྟར་བྱེད་སྙམ་སྟེ་ཀརྨ་ཕྱེད་བརྒྱད་པ་ཞིག་བསྐུར་བ་ཁ་
དྲིན་བརྩི་བཞིན་གཙང་གི་བྲེ་ལྔ་ཙམ་ཞིག་བྱུང༌། ཕྱི་ཉིན་མ་གཅིག་ལབ་སྒྲོན་གྱི་
གནས་མཁར་དམར་དུ་སོང་སྟེ་རྟེན་རྣམས་ཞིབ་པར་མཇལ། རིམ་གྱིས་དཔལ་
ཕག་མོ་གྲུ་པའི་བསྟི་གནས་གདན་ས་མཐིལ་དུ་སོང་། རྗེ་ཕག་གྲུའི་དབུ་སྐྲ་གཏོར་
བ་ཡིན་ཟེར་བའི་ཤུག་པ་ཤིན་ཏུ་མང་བ་སྐྱེས་པའི་ཁྲོད་ན་གཙུག་ལག་ཁང་ཤིན་ཏུ་
ཆེ་ཞིང༌། ནང་ན་ཕག་གྲུའི་སྒྲུབ་ཁང་ཡོད་པ་དེའི་ནང་ན་ཕག་གྲུའི་སྐུ་གཟི་འོད་
འབར་བ་ཞིག་འདུག་པའི་དཔྲལ་བ་དང་མཁུར་ཚོས་གཡོན་ན་རིང་བསྲེལ་སྲན་མ་
འབྲིང་པོ་ཙམ་རེ་ལྷུང་ལ་ཁད་པ་འདུག་པ་མཐོང་རུང༌། རྒྱབ་སོར་གཞན་ལ་དྲིས་
པས་རིང་བསྲེལ་མེད་ཚུལ་དང་ཁོང་རང་དེ་ཁའི་བླ་མ་ཞིག་སྡེ་དགེར་བྱུང་བར་
དྲིས་པས་ཀྱང་མེད་ཚུལ་བཤད་འདུག་པས་མཐོང་སྣང་ཞིག་ངོམ་འདུག །གང་
ལྟར་སྐུ་མདུན་དུ་སླེབས་འཕྲལ་མིག་ནས་མཆི་མ་འཁྲུག་པ་དང༌། གནས་འདིར་
འབྲེལ་འཇོག་ཞིག་ཏུ་ད་དུང་ཚར་གཅིག་སླེབས་ན་བསམ་པ་ཞིག་གིས་རྟེན་གང་ལ་
མཇལ་རུང་དེ་ལྟ་བུའི་དད་པ་སྐྱེ་མི་ཐུབ་པ་ཞིག་ངེས་པར་བྱུང་། གསོལ་འདེབས་ཞིག་
ཁས་སློབ་ཞུ་ཞུས་པས། དཔལ་ལྡན་ཕག་མོ་གྲུ་པའི་ནགས་ཁྲོད་དུ། །སྐལ་ལྡན་
གདུལ་བྱ་མང་པོ་སྨིན་པར་མཛད། །བསམ་གྱིས་མི་ཁྱབ་ རྫུ་ འཕྲུལ་སྣ་ཚོགས་
སྟོན། །འགྲོ་མགོན་རིན་པོ་ཆེ་ལ་གསོལ་བ་འདེབས། །ཞེས་པ་དྭགས་པོ་ཟླ་འོད་
གཞོན་ནུས་མཛད་ཟེར་བློ་ཀ་གཅིག་བསླབས། གསེར་འདུལ་མ་ཞོ་ཕྱེད་དོ་ཡོད་
པ་ཞིག་དང་སྙན་དར་ཕུལ། སྐུ་དེའི་མདུན་ན་ཞབས་རྗེས་གཉིས་དང་ཕྱག་འཁར་
དང༌། སྡེ་སྲིད་སྣེ་གདོང་ཐག་ཆོད་དཔོན་མོས་ཕུལ་བའི་སྤོས་ཤེལ་དེ་འདྲ་གང་
ནའང་མེད་པ་འདྲ་མོ་ཞིག་ཀྱང་འདུག །གཙུག་ལག་ཁང་ན་གསེར་སྐུ་རྒྱན་དཀར་
- 62 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ནག་བོད་གསུམ་འདྲེས་པ་དང་མི་ལའི་དངུལ་སྐུ་གཅིག་བཅས་མདུན་བརྒྱ་སྐོར་
དང༌། བླ་མ་གདན་ས་བདུན་གྱིས་བཞེངས་པའི་མཆོད་རྟེན་གསེར་ཟངས་ལས་
གྲུབ་པའི་བཀྲ་ཤིས་སྒོ་མང་ཐོག་ཚད་ཆེ་བ་ཙམ་བདུན། ཡང་བླ་མ་གདན་ས་བདུན་
གྱིས་ཐུབ་དབང་ཟངས་གསེར་གྱིས་ཐོག་ཚད་ཆེ་བ་ཙམ་བདུན། གཞན་ཡང་སྟོད་
ཧོར་གྱི་སྐབས་སུ་བླ་བྲེ་རིམ་པ་གསུམ་རེ་ཡོད་འདུག་རུང་། དེང་སང་གནམ་རྒྱན་
མ་གཏོགས་མི་འདུག །གླིང་གི་དཔའ་ཐུར་རྣམས་ཀྱི་གོ་ཆ་རྣམས་ཀྱང་འདུག །
ཕྱག་ཆེན་ལྷ་ཁང་ན་བླ་བརྒྱུད་གསེར་ཟངས་ཀྱི་སྐུ་མི་ཚད་ཆུང་བ་རེ་རེའི་དབུ་ཐོག་
ན་གསེར་ཟངས་ཀྱི་གདུགས་རེ་རེའི་ནང་ན་འབུར་དོད་དུ་བྱས་པའི་རང་རང་གིས་
ཉམས་སུ་བླངས་པའི་ཡི་དམ་རེ་རེའི་དཀྱིལ་འཁོར་དང༌། ཤམ་བུ་རྣམས་མཆོད་
པའི་ལྷ་མོ་བཅས་ ཀྱིས་ བསྐོར་ བ་ ངོ་ མཚར་ བ་འདུག་པ་རྣམས་མཇལ་ཞིང་།
དགོན་དེའི་ཆོས་ལུགས་ནི་ས་དགེ་ཀར་གསུམ་འདྲེས་མ་ལྟ་བུར་འདུག་གོ །དེ་
ནས་ཀླུ་ཁང་གྲུ་ལས་ཐོན་ཏེ་རྩེ་ཐང་དུ་སོང་། རྣམ་སྣང་ལྷོ་པ་ཟེར་བར་གནས་
གཡར་བྱས་པས་ཞབས་ཏོག་སྣེ་ལེན་གཟབས། ཡུལ་དེར་སྔོན་འཕགས་པ་སྤྱན་
རས་གཟིགས་ཀྱི་སྤྲུལ་པའི་སྤྲེའུ་རྣམས་ཀྱི་དོན་དུ། རི་བོ་གྲུ་འཛིན་ནས་འབྲུ་ཞེས་
པ་ཡུལ་དེར་གཏོར་བ་ལས་ལོ་ཏོག་ཕུན་སུམ་ཚོགས་པ་སྐྱེས་པས། སླར་ཡང་སྤྲེའུ་
རྣམས་དེར་ཁྲིད་དེ་འདི་རྣམས་ཟོ་དང་གསུངས་པས་ཟོ་དང་དུ་གྲགས་པ་དེ་ཡིན་
རུང༌། དེང་སང་རྩེ་ཐང་སྔ་མཆོད་པ་ཞུ་བའི་ཆོས་སྡེ་རྟེན་བཅས་མཇལ། སྐུ་ཞབས་
གྲྭ་ཚང་གིས་གཙུག་ལག་ཁང་གསར་བཞེངས་དེ་མཇལ་སྙམ་ནས་སོང་སྟེ་གཏམ་
ལབ་ཚ་བ་ཞིག་སྣང་། ངེད་མར་ལོག་འོང་བས་རྟེན་འབྲེལ་ཁོ་རང་ཚོར་མི་ལེགས་
པ་ཞིག་འདྲ་སྟེ་ཕྱིས་སུ་འཕོ་བསྐྱས་ཀྱང་བྱུང་འདུག །ཡུལ་དེའི་རི་མགོ་ན་བླ་མ་
- 63 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དམ་པ་བསོད་ནམས་རྒྱལ་མཚན་གྱི་བསྟི་གནས་འདུག་པར་རྭ་ལོའི་ཐུགས་དམ་
རྟེན་འཇིགས་བྱེད་བྲིས་ཐང་དང༌། གྱང་ངོས་སུ་ཀུན་མཁྱེན་གཡག་པར་ས་པཎ་
ཞལ་གཟིགས་རང་བྱོན་དུ་རི་མོ་ཁྲོ་ལེ་བ་ཞིག་ཡོད་པ་མཇལ། རུ་གནོན་ཁྲ་འབྲུག་
གི་ལྷ་ཁང་དེར་སོང་། དེ་ནུབ་ལྷ་མཇལ་བྱེད་དུ་སོང་བས། སྒོ་འགྲམ་ན་ཡུལ་དེའི་
འགོ་བྱེད་སྡེ་པ་རྒན་མི་མང་ཕོ་མོ་མང་དུ་འཚོགས་འདུག །ངེད་རང་གསུམ་ནི་
གོས་བཅས་ཞན་པས་ཨར་ཇོ་ཧ་ལམ་འདྲ་བར་ངོས་རང་ནི་སྦྱར་མ་རྙིང་པ་ཞིག་
གྱོན་པའི་ཕྱི་ལ་འབུ་རས་ཀྱིས་གཟན་དཀྲིས་བྱས་ཏེ་འགྲོ་གི་ཡོད་པར། ངེད་རང་
ཚོའི་བསམ་པར་མི་འདི་རྣམས་ཀྱིས་རེ་ཞིག་ལམ་བཏང་བ་མི་འདུག །དོ་ནུབ་
ཆོས་མཇལ་ཕྱི་མོའི་བར་དུ་མི་འོང་སྙམ་པར། གང་ཡིན་མེད་པར་ཐམས་ཅད་འུར་
ལངས་ཏེ་སོ་སོར་བྱེར་སོང་བ་དང་མྱུར་དུ་རྒྱ་སྒོའི་ནང་དུ་སླེབས་འཕྲལ། མི་དེ་
དག་ཐམས་ཅད་ཞལ་སྐྱེངས་ཏེ་བཞད་གད་ཐེག་གེ་བ་ཞིག་གིས་ཐལ་མོ་ཡང་ཡང་
བརྡབ་འདུག །ངེད་རང་རྣམས་ཀྱི་རྒྱབ་ནས་གཞན་ནི་སུ་ཡང་འོང་མི་འདུག་པས་
ངེད་རང་གསུམ་ཡང་དགོད་ཤོར་བ་ཞིག་བྱུང་བས། དཀོན་མཆོག་གི་ཐུགས་རྗེས་
མཐོང་སྣང་ཞིག་ངེས་པར་བྱུང་འདུག་འདྲ། གཙུག་ལག་ཁང་དེའི་བཀོད་པ་དང་
སྒོ་བཏོད་ལུགས་ཇི་ལྟ་བ་བཞིན་དུ་ལྷ་ས་ཡང་དེ་ལས་དཔེ་བླངས་འདུག །གཙོ་
བོར་བེ་རོ་ཙ་ནའི་ཕྱག་བཟོ་རྡོ་སྐུ་འཕྲུལ་བཟོ་ལྟ་བུའི་བྱང་ཆུབ་ཆེན་པོ། སྒྲོལ་མ་
གསུང་བྱོན། རྒྱལ་པོ་སྲོང་བཙན་སྒམ་པོའི་ཐུགས་དམ་གྱི་ཐོག་མ་ཡི་གེ་དྲུག་མ།
གཞན་ཡང་རྟེན་བསམ་གྱིས་མི་ཁྱབ་པ་དང་སྟེང་དུ་རྒྱ་ཕིབས་སོགས་ངོ་མཚར་ཆེ་
བ་འདུག་པ་མཇལ་ཏེ་སྨོན་ལམ་བཏབ། ཕོ་བྲང་ཡུམ་བུ་བླ་མཁར་དུ་སོང་སྟེ།
གཙུག་ལག་ཁང་ཆུང་ངུ་ཞིག་འདུག་པར་ཐུབ་དབང་གི་སྐུ་ཚུལ་ཁྲིམས་མ་ལ་སྲོང་
- 64 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བཙན་སྒམ་པོས་བཙུན་མོར་བཅས་ལ་སྤྲུལ་པའི་བློན་ཆེན་བརྒྱད་ཀྱིས་བསྐོར་བ་
དང༌། མཁར་དངོས་ནི་དེའི་ལྟག་མགོ་ནས་དོད་པའི་ཕོ་བྲང་རྒྱ་ཤིན་ཏུ་ཆུང་བ་
དཔངས་སུ་ཐོག་ཚད་བཅུ་གཅིག་ཡོད་པ་སྟེང་ན་རྒྱ་ཕིབས་བཅས་ངོ་མཚར་ཞིང་
བྱིན་རླབས་ཆེ་བ་ཞིག་འདུག་པའང་མཇལ། །
རི་དེའི་ཡར་ངོས་ལ་ཐོ་ཐོ་རིའི་སྙན་ཤལ་བབས་ཡིན་ཟེར། དེ་ནུབ་ཁྱིམ་བདག་
ཕོ་རྐྱང་མོ་རྐྱང་ཞིག་ལ་གནས་གཡར་བྱས་ཏེ་གྲོ་ཁ་རྣམས་གཏམས། སྟག་ཆེན་
འབུམ་པ་ཉིན་སྐོར་དུ་སོང་བས་ཕུ་ན་བྱང་ཆུབ་སེམས་དཔའ་རྟག་ཏུ་ངུའི་མཛོད་སྤུ་
བཞུགས་ཟེར་ཞིང་མཛོད་སྤུའམ་རིང་བསྲེལ་ལ་མཚམས་ན་བཟའ་སོགས་གང་
བཞུགས་རུང༌། དངོས་ནི་ཆོས་རྒྱལ་མྱ་ངན་མེད་ཀྱི་ཐུགས་དམ་རྟེན་གྱི་སྤྱན་རས་
གཟིགས་ཡོད་པ་དེའི་ནང་དུ་གཟུངས་ཞུགས་སུ་བཅུག་པ་ལ། དེའི་ཕྱི་རོལ་དུའང་
རྒྱལ་པོ་ཁྲི་སྲོང་ལྡེའུ་བཙན་གྱི་ཐུགས་དམ་རྟེན་སྤྱན་རས་གཟིགས་ཀྱི་སྐུ་གསེར་
དངུལ་ར་མ་ལུག་ཏུ་ཡོད་པ། དེའི་ཕྱི་ནས་ཀྱང་ས་འབུམ་ཆེ་བ་ཞིག་འདུག་པ་དང༌།
སློབ་དཔོན་གྱི་སྒྲུབ་ཕུང་ཞིག་འདུག་པ་ལ་སྟག་ཆེན་འབུམ་པ་ཟེར་འདུག །གཞན་
ཡང་དེའི་ཉེ་འགྲམ་ན་མཆོད་རྟེན་ཤིན་ཏུ་མང་པོ་བཞུགས་པ་རྣམས་མཇལ། སྔར་
གྱི་ཁྱིམ་བདག་སར་བསྡད་པས་ཁྱིམ་དོག་ལ་ཕོ་གཞོན་མོ་གཞོན་སྤྱོད་པ་མང་བས་
དེ་ནུབ་ནམ་རིང་ལ་གུ་དོག་ཅིང་། ངེད་རྣམས་ཆོས་མཇལ་འགྲོ་ཚེ་གྲོ་ཁ་ནས་ཉར་
ཚག་བྱས་པས་སེམས་ཕངས་པ་ཞིག་བྱུང་རུང་ཕམ་བླངས་ཏེ་སོང༌། ཀླུ་པའི་གདན་
ས་དེར་ཕུ་ཐག་རིང་བས་མ་སླེབས། རི་བོ་ཆོས་གླིང་དུ་སོང་སྟེ་མཇལ་ཁ་ཞིབ་པར་
བྱུང་རུང་རོགས་པ་ཉུང་བ་དང་ཁྱི་ཐུ་མོ་མང་བས་སྲོག་འདོར་ལ་ཁད་བྱུང་། རིམ་
གྱིས་རས་ཆུང་ཕུག་ཏུ་སོང་སྟེ་གཙང་སྨྱོན་གྱི་སྐུ་བྱིན་རླབས་ཆེ་ཞིང་དགོན་དེ་
- 65 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྣམས་སྒྲོས་ལ་དགེ་འདུན་སོགས་ཐུགས་ སྤྲོ་ སྙམ་པར་འདུག །བཀྲ་ཤིས་ཆོས་
སྡེར་སོང་ནས་ལྷ་གཉེར་ལ་བརྫུན་ཞུས་ཀྱིས་ངེད་རྣམས་ས་སྐྱ་གོང་ནས་ཡིན་བྱས་
པས། དེ་ནའང་ཁྱི་རྒོད་པོ་མང་པོ་འདུག་པ་ལེགས་པར་བཀག །ཚར་ལུགས་ཀྱི་
དགོན་པ་ཤིན་ཏུ་ལེགས་པ་གསུང་གྲྭ་བཟང་བ་ཞིག་འདུག །ལམ་འབྲས་ལྷ་ཁང་
དང་གཙུག་ལག་ཁང་དང་མགོན་ཁང་རྣམས་ཀྱང་མཇལ། ལྷ་གཉེར་ལ་ངོར་པའི་
བདུད་རྩི་རིལ་བུ་ཆེ་བ་བཅུ་གསུམ་ཕུལ་ཏེ་ས་སྐྱའི་ཡིན་བྱས་པས་དགའ་སྟེ་སྒོ་ཁ་
བར་བསྐྱལ། དེ་སྐབས་ཞབས་དྲུང་རིན་པོ་ཆེ་གཟིམས་ཁང་ལྟག་ཞིག་ན་བཞུགས་
ཚུལ་ཐོས་རུང་མཇལ་སྟབས་འགྲིག་པ་ཞིག་ནི་མ་བྱུང་། གུ་རུ་པདྨ་འབྱུང་གནས་
ཀྱིས་རྒྱལ་པོ་ཁྲི་སྲོང་ལྡེའུ་བཙན་ལ་སྐུ་ཚེ་བསྲིང་ཕྱིར་ཚེ་ཆུ་སྒྲུབ་པར་བདུད་བློན་
རྣམས་ཀྱིས་གསོལ་མ་བཅུག་ནས་གཏེར་དུ་སྦས་པར་མཛད་པའི་ཚེ་ཆུ་འབུམ་
པར་གྲགས་པ་མཇལ། དེ་སྐབས་ཟླ་བ་བཅུ་གཉིས་པར་འདུག་པ་ཚེ་ཆུ་འབབ་
སྐབས་ཞིག་ཐུག་བར་འཐུང་ཞིང་ཁྲུས་བྱས་ཏེ་སྨོན་ལམ་བཏབ། རྒོད་ཐང་འབུམ་
པ་ཡང་མཇལ་ཞིང་བསྐོར་བ་དང་སྨོན་ལམ་བཏབ། བྱ་ས་ལྷ་ཁང་དུ་སོང་བ་སྔོན་
བྱ་ཆོས་གསུངས་ས་དེ་ན་ལྕང་ར་ཆེ་བ་ཞིག་དང་སྡེ་པ་རྭ་ལོ་བའི་བརྒྱུད་པ་ཡིན་
ཟེར་བའི་ རང་བྱོན་པ་ཟེར་བ་ཞིག་མཆིས། ལྷ་ཁང་དེ་འགངས་ཆེ་ཞིང་གསེར་
ཟངས་ལས་གྲུབ་པའི་རྣམ་སྣང་གི་སྐུ་ཐོག་ཚད་ཆེ་བ་ཞིག་འདུག་པར། དཔལ་
བཀྲ་ཤིས་ཆོས་སྡེའི་གྲྭ་པ་བཞི་རེས་ཀུན་རིག་རྟག་པར་གསུང་བ་འདྲ། གྲ་ཕྱི་
ཚོགས་སུ་སོང་སྟེ་ཞིབ་པར་མཇལ། ཡར་ལུང་ཤེལ་བྲག་དང་ཐང་པོ་ཆེ་དང་བྲག་
ཡང་རྫོང་རྣམས་མཇལ། རྡོ་རྗེ་བྲག་པ་ནི་དེ་སྐབས་ལུང་པ་དེའི་ཕུའི་གཞིས་ཁ་
ཞིག་ན་བཞུགས་པར་ཐོས། སྔར་གྱི་དགོན་པའི་ཤུལ་དེ་རྣམས་མཇལ་བས་ཤིན་
- 66 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ག
ཏུ་འཐོར་གཞིག་ཆེ་བ་བྱུང་འདུག །རྨོར་དུ་སོང་ཞག་བདུན་ནས་ཞབས་དྲུང་རིན་
པོ་ཆེ་ཕེབས་ཐུབ་བྱུང་བར་བྱིན་རླབས་ཞུས། དེ་མཚམས་ནས་གྲྭ་ཤག་གཅིག་ཏུ་
ཟུར་སྡོད་བགྱིས། ཆོས་ཡོན་རིང་དུ་ཞུ་ཞིང་སྡོད་སྙམ་ནས་གྲྭ་པ་གཉིས་ལ་ཤིང་
འཐུར་བཅུག་ སྟེ་ ཡར་ངོར་དུ་བརྫངས། ངེད་ རང་ གིས་ སྔ་ དགོངས་ ཀྱི་ ཇ་ཐུག་
བསྐོལ། ཉིན་མོ་ནི་བླ་བྲང་ནས་འོང་འདུག་པས་སྐྱིད་པར་བྱུང་། ནུབ་མོ་སྤྱིལ་བུའི་
ཕྱི་སྒོ་དེ་ཞན་པ་ཞིག་འདུག་པས་ནགས་དང་ཐག་ཉེ་བའི་སྟབས་དྲེད་མོང་གི་
གནོད་ པ་ བྱུང་ གིས་ དོགས་དང༌། ཡུལ་ དེར་ འབུ་ སྡིག་ པ་ མང་པོ་ཡོད་ པ་ ཡིན་
འདུག་པས་སེམས་འཚེར་བ་ཞིག་བྱུང་། དེ་གའི་གྲྭ་པ་རྒན་པ་བཀའ་བཅུ་དབུ་
མཛད་ཞིག་འདུག་པས་གྲོགས་དན་ཞབས་ཏོག་བཟང་བ་བྱས། རིམ་གྱིས་ལྕགས་
ཟམ་སྤྲུལ་པའི་སྐུ་ཡང་ཆོས་ཞུར་ཕེབས་བྱུང་བར། དེ་ཉིད་ལ་ཞབས་དྲུང་རིན་པོ་
ཆེ་ནས་ཆིབས་བསུ་དར་འཕྱར་མཇལ་དར་གདན་ཆག་སོགས་ཞེས་མཛད་དགོས་
འདུག །ངེད་རང་གིས་ཀྱང་མཇལ་དུ་སོང་སྟེ་རྒྱུ་མཚན་བསྡུས་ཙམ་ཕུལ། སྐྱབས་
མགོན་དམ་པ་མཚན་བརྗོད་པར་དཀའ་བ་འཇམ་པའི་དབྱངས་རྨོར་ཆེན་ཀུན་
དགའ་ལྷུན་གྲུབ་དེ་ཉིད་ཀྱིས་བཀའ་དྲིན་ཆེན་པོའི་སྒོ་ནས། ཐོག་མར་སྒྲོལ་དཀར་
ཡིད་བཞིན་འཁོར་ལོ་ཐུན་མོང་མ་ཡིན་པའི་རྗེས་གནང་དང༌། ཚེ་ཁྲིད་ཟླ་བའི་ཆུ་
རྒྱུན། གྲུབ་ཆེན་བསམ་གཏན་འོད་ཟེར་གྱི་ཞལ་སྔ་ནས་བཀྲལ་བའི་བཅོམ་ལྡན་
འདས་འཁོར་ལོ་བདེ་མཆོག་གཱ་ཏོའི་ཞལ་ཅན་རས་ བྲིས་ཀྱི་དཀྱིལ་འཁོར་དུ་
དབང་བསྐུར་བ། གྲུབ་ཆེན་ཉི་མ་སྦས་པའི་ཞལ་སྔ་ནས་བཀྲལ་བའི་སྒྲོལ་མ་ལྷ་
བཅུ་བདུན་གྱི་དབང་། ཚེ་དབང་གྲུབ་རྒྱལ་མ་རས་ཆུང་བ་ནས་བརྒྱུད་པ། ཚེ་དཔག་
དཀར་པོ། ཚེ་ དཔག་ སྤྲུལ་ སྐུ་མ། ཕྱག་ན་རྡོ་ རྗེ་ མེ་དབང་མ་ཤཱཀྱ་དཔལ་ནས་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བརྒྱུད་པ། ཇོ་བོ་ལུགས་ཀྱི་རྟ་མགྲིན་ཤྭ་ན་བཞིས་བསྐོར། དབྱངས་ཅན་དཀར་མོ་
བོ་དོང་པཎ་ཆེན་ལུགས། དབྱངས་ཅན་དམར་མོ་དང༌། མི་གཡོ་བ་སྔོན་པོ་ཆུ་སྲུང་
གི་ རྗེས་ གནང༌། འཇིགས་བྱེད་ ཕྱག་ བཞི་ པ། དབང་ གི་ སྒྲོལ་ མ་ དམར་མོ། རྟ་
མགྲིན་པདྨ་དབྱུག་པ། འཇམ་དཔལ་ནག་པོ་སྐྱིལ་ཀྲུང་ཅན། ཕྱག་རྡོར་ཨུ་ ཙཱ་རྱ།
སེང་གདོང་སྔོན་མོ་དང་ནགས་རིན་ནས་བརྒྱུད་པའི་དམར་མོའི་རྗེས་གནང་། གུ་
རུ་དྲག་མཐིང་སོགས་རྗེས་གནང་གི་རིགས་དུ་མ། ཁྱད་པར་དཔལ་ས་སྐྱ་པ་ཆེན་
པོ་ལ་སངས་རྒྱས་ཀྱི་བསྟན་པ་སྲུང་བའི་མཚོན་ཆར་རྒྱལ་བའི་སྐུ་གསུང་ཐུགས་ཀྱི་
རྣམ་པར་སྤྲུལ་པ་བསམ་གྱིས་མི་ཁྱབ་པ་བཞུགས་པའི་ནང་ནས་ཆེས་ཁྱད་པར་དུ་
གྱུར་པ་དཔལ་རྡོ་རྗེ་ནག་པོ་ཆེན་པོ་ལ་བཀའ་བབས་བཞི་བཞུགས་པའི་ནང་ནས་
ཁྱད་པར་དུ་གྱུར་པ་བླ་ཆེན་མལ་ལོ་ཙཱ་བ་ནས་བརྒྱུད་པའི་གུར་མགོན་ལྷ་བརྒྱད་
ཐུན་མོང་མ་ཡིན་པའི་ རྗེས་གནང༌། ལྕམ་དྲལ་ལྷ་གསུམ། གསང་ཁྲིད་ལྷ་དགུ།
ལྷ་བཅུ་གཉིས་མ། ལྕགས་ཟམ་པའི་ཞལ་གཟིགས་གུར་མགོན་སྤྲིན་གསེབ་མ།
ཇོ་བོ་རྗེ་ནས་བརྒྱུད་པའི་གུར་མགོན་གྲི་གུག་མ། གཉན་ལོ་ཆེན་པོས་སྤྱན་དྲངས་
པའི་ཞིང་སྐྱོང་དབང་པོའི་སྐོར་ལ། ཕྱི་བྲམ་ཟེ་ལྟར་སྒྲུབ་པ། ནང་ཞིང་སྐྱོང་ལྟར་
སྒྲུབ་པ། གསང་བ་སྟོབས་འབྲོག་དབང་པོ་ལྟར་སྒྲུབ་པ། ལས་བཞིའི་མགོན་པོ་
ཐུན་མོང་དང་ཐུན་མོང་མ་ཡིན་པ་རྣམས་ཀྱི་རྗེས་གནང་། གནད་དབབ། བྲམ་ཟེ་
སྔགས་གཏད་ཀྱི་བར་ཡོངས་སུ་རྫོགས་པ། འདོད་ཁམས་དུད་སོལ་ལྷ་མོ་ཐུན་
མོང་མ་ཡིན་པ་དང༌། ལྷ་མོ་རྡོ་རྗེ་རབ་བརྟན་མའི་རྗེས་གནང་ཐུན་མོང་མ་ཡིན་པ།
རྣམ་སྲས་མདུང་དམར་ཕྱག་མཚན་བཞི་པ། གནོད་སྦྱིན་བེག་རྩེ་ལྷ་མང་ལྕམ་དྲལ་
དང་བཅས་པ། ལྷ་མོ་ནམ་མཁའི་གོས་ཅན་མ། རྣམ་ཐོས་སྲས་སྙན་གྲགས་སྒྲུབ་
68 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པ། གནོད་སྦྱིན་ཨ་པ་ར་ཛི་ཏ་རྣམས་ཀྱི་རྗེས་གནང་གི་རིམ་པ་དང་། ལུང་གི་སྐོར་
ལ། རྗེ་བླ་མའི་འཁྲུངས་ རབས་གསོལ་འདེབས། ཡི་དམ་གྱི་སྒྲུབ་སྐོར། དབྱུ་གུ་
མའི་ལས་ཚོགས་གསར་རྙིང་ཤ་ཟ་མོའི་རྒྱུད། ཁྲུང་ཁྲ། སེང་གདོང་མ། སྒྲོལ་མ།
ཕ་དམ་པའི་འཁྱུད་དཔྱད་དཀར་ནག་ཁྲ་གསུམ། རྒྱ་ཅན་མའི་རྩ་བའི་ལུང་། ཁྱད་
པར་ཆོས་སྐྱོང་ཆེ་བའི་སྐོར་ལ། སྙན་བརྒྱུད་གླེགས་བམ། ཁ་སྐོང་གླེགས་བམ།
ཞལ་གྱི་སྐོར་ལ། ཞལ་བོད་དང༌། ཧ་ལ་ནག་པོའི་བེ་བུམ། གཞན་ཡང་ཟབ་གནད་
ཀྱི་ཡིག་ཆ་ཁ་ཤས་བཅས་རྣམས་བཀའ་དྲིན་སྩལ་ཞིང་། དེར་འདུག་པའི་སྐབས་
དེར་རྡོ་རྗེ་བྲག་པའི་འབུམ་ཞིག་འཁྱར་བ་ཕྱག་ཏུ་འབྱོར་འདུག་པ་ཚར་གཅིག་
སྒྲོག་དགོས་ཀྱི་བཀའ་ཕེབས་པར་ཚར་གཅིག་བསྒྲགས། དག་སྡེབ་ནི་མི་ཤེས་
རུང་ཚིག་གི་རྐང་གྲངས་དང་གི་གུ་ན་རོ་ཆད་སར་ཤོག་རྟགས་བརྒྱབ། སྔ་དགོངས་
དབང་ལུང་ཞུ་དགོས་སྟབས་ཀྱིས་ཉི་མའི་སུམ་གཉིས་བསྒྲགས་པར་ཞག་བཅུ་
གཅིག་ནས་ཐོན་པར་ཞུས་པས་ཀློག་ཡག་རབ་འདུག་གསུང་། དེ་སྐབས་གང་ཅིར་
ལུགས་གཉིས་ཀྱི་བདག་རྐྱེན་དང་ཁྱོད་ཀྱིས་བསྟན་པར་ཕན་ཚུལ་སོགས་དང་། ད་
དུང་ཁྱོད་རང་ངེད་སར་ལོ་གཅིག་འདུག་དགོས་ཀྱི་བཀའ་ཕེབས་པར། དེ་ལྟར་ཞུ་
རྩིས་ཀྱིས་ཟླ་བ་གསུམ་བསྡད། དགོན་དེ་ནི་སྔར་མུས་ཆེན་སེམས་དཔའ་ཆེན་
པོའི་དངོས་སློབ་ཆོས་རྗེ་སྟོང་ར་བ་ཀུན་དགའ་ལེགས་གྲུབ་ཀྱི་ཕྱག་གིས་བཅགས་
པ། འདོན་ཆ་ཐམས་ཅད་ངོར་ལུགས་ནང་ནས་སེམས་དཔའ་ཆེན་པོས་མཛད་པའི་
ལམ་དུས་ལ་བྱ་བྲལ་མ་ཟེར་ཞིང་འདོན་པ་དང་། དཀོན་མཆོག་ལྷུན་གྲུབ་ཡན་ལ་
ངོར་རྙིང་དང་། དེ་ཕྱིན་ངོར་གསར་ཞུ་སྲོལ་འདུག །རི་ཁྲོད་དགོན་པ་རང་ཞིག་ལ་
བླ་མ་དེ་ཉིད་ཀྱི་ཐུགས་རྗེས་འདོན་སྤྱོད་ཡག་རབ་ཏུ་འདུག །རྨོར་ཞབས་དྲུང་ཞེས་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པ་ནི་སྔོན་ནས་བླ་མ་བཟང་པོའི་བརྒྱུད་པ་ལྷ་བབས་འདྲ་མོ་ཞིག་ནི་ཡིན་པ་ཞུ་
སྲོལ་འདུག །ཇི་ལྟར་ཡིན་རུང་ཁོང་རང་དངོས་ཀྱི་སྐུའི་ཡོན་ཏན་ཕྱི་ནང་གསང་
གསུམ་ཐམས་ཅད་འཛོམ་ཞིང་འཇམ་པའི་དབྱངས་མིའི་ཚུལ་འཛིན་པ་ཐུབ་དབང་
བསྟན་པའི་སྒྲོན་མེ་ཆེན་པོར་འདུག་པ་ནི་ནམ་མཁའི་ཉི་མ་ཀུན་གྱིས་མཐོང་བར་
གསལ་འདེབས་མ་དགོས། དེ་མཚམས་ནས་ལྷ་སར་རྒྱལ་ཡབ་ཀྱིས་གདན་དྲངས་
སོང་བར། དེ་བར་ངེད་རང་གིས་ཀྱང་ལྷ་སར་བསྐྱར་ནས་སོང་སྟེ་ལྷར་བཅས་
བསྟན་འགྲོའི་སྐྱབས་གཅིག་ངག་དབང་བློ་བཟང་རྒྱ་མཚོ་གང་དེའི་ཐུགས་ཀྱི་
དགོངས་པ་རྫོགས་པ་དང༌། གངས་ལྗོངས་སྐྱེ་དགུ་ཡོངས་ལ་བདེ་སྐྱིད་འབྱུང་ཕྱིར་
སྡེ་སྲིད་མིའི་དབང་པོས་བཞག་པའི་ཚོགས་མཆོད་ཆེན་མོར་གྲགས་པ་ནག་པ་ཟླ་
བའི་ཉེར་གསུམ་གྱི་ཉིན་ནས་འཛུགས་པར་མཇལ། ཉེར་དགུའི་གཏོར་རྒྱག་དང་
ཚེས་གཅིག་ཉིན་དགེ་འདུན་རྣམས་ཀྱིས་མཆོད་པའི་ཡོ་བྱད་ཀུན་བཟང་མཆོད་
སྤྲིན་ལྟ་བུ་དང་། གཞན་ཡང་གོང་དཀར་བ་སོགས་དགོན་པ་ཁག་ཁ་ཤས་ཀྱི་དགེ་
འདུན་རྣམས་ཀྱིས་མཆོད་གར་གྱི་རིགས་དུ་མ། མཎྜལ་སོ་བདུན། རྒྱལ་སྲིད་སྣ་
བདུན། རྒྱུད་སྡེ་བཞིའི་མཆོད་པའི་ཡོ་བྱད་དང་རྒྱན་གྱི་ཁྱད་པར་གྱི་རིགས། གིང་
ཆེན་ ཕོ་མོའི་གར་དང༌། རྒྱལ་ཆེན་བཞི་ལ་ གནོད་སྦྱིན་མཐུ་ཆེན་རྣམས་ ཀྱིས་
བསྐོར་བ། གཞན་ཡང་མདོ་དར་གྱི་རིགས། ཆུ་སྲིན་གར་པ་སོགས་བལྟ་བས་ཆོག་
མི་ཤེས་པ། ཐོག་མ་ལྷ་ལྡན་ནས་བསྒྲིགས་ཏེ་རིམ་གྱིས་ཕོ་བྲང་ཆེན་པོ་པོ་ཏ་ལར་
ཕེབས། ཕོ་བྲང་ཆེན་པོ་དེ་ཉིད་ཀྱི་ངོས་ལ་སྣང་བ་མཐའ་ཡས་དང་ཐུབ་དབང་
རྣམས་ཀྱི་གོས་སྐུ་ཆེན་མོ་བཀྲམ་པ་ལ་གཞུང་སའི་ནས་ཁང་ཆེན་མོའི་ཐོག་ནས་
མཆོད་པ་བསམ་གྱིས་མི་ཁྱབ་པར་བཤམས། གོང་ས་སྐྱབས་མགོན་དམ་པ་ཡང་
- 70 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཕོ་བྲང་ཆེན་པོ་ནས་གཟིགས་མོ་མཛད་པ་དང༌། གཞུང་ས་མཆོག་གི་བཀའི་ཇའི་
སང་མི་ཆེན་རྣམས་ཀྱང་དེ་གར་ལྷན་རྒྱས་བཅས་འཛོམ་པའི་ངོ་མཚར་ཆེ་བ་འདུག །
མཇུག་ཏུ་གནས་ཆུང་ཆོས་སྐྱོང་གིས་ཕེབས་ཏེ་ལུང་བསྟན་ཞིག་མཛད་པའི་ཕྱག་
སྲོལ་ཀྱང་མཆིས། དེའི་ཕྱི་ཉིན་དཔལ་རི་བོ་དགའ་ལྡན་པས་ཞབས་བརྟན་ཞིག་
ཕུལ་སོང་བར་དགེ་སྐོས་ཁམས་བྲག་ཡག་པ་ཞིག་འདུག་པར་དར་ཁ་བཞག་སྟེ་
ཞུས་པར་ཁྱེད་རང་རྩེ་ཞྭ་ཞིག་གཡར་ནས་གྲབས་སྒྲིགས་ཤོག་དང་ཚོགས་པ་དང་
མཉམ་དུ་འོང་ཆོག་ཚུལ་ཕེབས་པར། སྐྱེད་ཚལ་བ་རྣམས་ནས་ཞྭ་སེར་གཡར་ཏེ་
སོང་བས་མང་ཇ་ཇ་ཐུག་གསུམ་གྱི་རིང་ལ་ཞལ་འདོན་མཛད་ཅིང་ཞབས་བརྟན་
ཕུལ་སོང་། དེར་བསྟན་འབར་མའི་ལྗགས་ལུང་ཞིག་བསྩལ། ཚོགས་པ་གྲོལ་བ་
དང་བཞུགས་གྲལ་སུམ་སྡེར་རེ་དང་ཕྱག་མདུད་རེ་འོང་འདུག རིམ་གྱིས་གཙང་དུ་
ལོག་རྒྱུའི་ལམ་དུ་ཞུགས་ནས་སྙེ་ཐང་བཀྲ་ཤིས་སྒང་དུ་འདུག་ནུབ་སྙན་ཁ་ནག་གི་
ཆོ་འཕྲུལ་ལྟ་བུའི་ སེར་ བ་ དང༌། ལྷག་ པར་ ཐོག་ ཞིག་ ཕབ་རུང་ དཀོན་མཆོག་
ཐུགས་རྗེས་ཉེས་འགལ་མ་བྱུང་། དེ་ཉིན་ཟླ་བ་བཞི་པའི་ཚེས་ལྔ་ཡིན་པས་དེ་
བཞིན་འབྱུང་མི་སྲིད་སྙམ་ཡང་དེ་ལྟར་བྱུང་། ཕྱི་ཉིན་ཆུ་ཤུལ་དུ་སླེབས་པར་དུད་
ངན་ཞིག་གིས་སྣེ་ལེན་གཟབས་ཤིང་། བཀྲ་ཤིས་སྒང་དུ་ཐོག་བརྒྱབས་པ་དེ་ནས་
ཀྱང་རྒྱུ་མཚན་འཕྲོས་འདུག །སྐྱེད་ཚལ་འོག་ཏུ་སླེབས་ཏེ་ཞག་བདུན་བསྡད། དེ་
གའི་གྲྭ་མང་ལ་རྗེས་གནང་ལུང་ཁ་ཤས་བྱས་པས་ཞབས་ཏོག་གཟབས། ཡུལ་
དེའི་སྡེ་པ་ཞྭ་གད་པ་བཅས་དྲུང་འཁོར་གཅིག་གཉིས་ཀྱིས་དབང་རྗེས་གནང་
དགོས་ཟེར་བ་ཕུལ། དེ་ཕྱོགས་ནས་ཡུལ་དེའི་ལུགས་ཀྱི་འབུལ་བ་གཟབས་པས་
ཕན་པ་ཆེ་བར་འགྱུར། རིམ་གྱིས་སྐྱེད་ཚལ་འོག་གི་དགེ་སློང་ཁ་ཤས་ངོར་དུ་འོང་
- 71 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བ་དང་འགྲོགས་ཏེ་སྐྱེད་ཚལ་གོང་དུ་ཞག་གཅིག་བསྡད་ནས་མི་ཁལ་གཉིས་སྐྱེལ་
གྲོགས་ཁྲིད། དེ་ནས་ཡར་འོངས་དུས་སུ་སྔོན་ཀུན་མཁྱེན་ཆེན་པོ་བསོད་ནམས་
སེང་གེ་ལ་གློ་བོའི་རྒྱལ་པོས་ཐོ་བཙམས་ཤིང་རྦབ་བསྒྲིལ་ནས་གཙང་པོའི་ནང་དུ་
འོ་བརྒྱལ་གཏད་པར། འཇམ་དབྱངས་ས་པཎ་ལ་གསོལ་བ་བཏབ་པས་ཕ་རོལ་
དུ་སྒྲོལ་བར་མཛད་པའི་ཐད་དེ་ནས་རྦབ་བསྒྲིལ་བྱུང་རུང་ངེད་རང་གི་ལྟག་པའི་ཞྭ་
སྣེ་ལ་རེག་ཙམ་བྱུང་ཡང་བླ་མ་མཁའ་འགྲོའི་ཐུགས་རྗེས་ཉེས་སྐྱོན་མེད་པར་རྡོ་དེ་
གཙང་པོའི་མཚོ་ནང་དུ་སོང་། རིམ་གྱིས་མགྱོགས་སྟབས་སུ་ཉང་སྨད་རྒྱན་གོང་
ལོ་སྟོན་གྱི་གདན་ས་ཆེན་པོ་རུ་ལྷ་མོ་རྡོ་རྗེ་རབ་བརྟན་མ་དངོས་སུ་བཞུགས་པ་
དེར་ ལམ་ཐག་ཉེ་རུང་མཇལ་དུ་ནི་མ་སླེབས། རྒྱལ་བ་གཉིས་པ་ཐམས་ཅད་
མཁྱེན་པ་བུ་སྟོན་རིན་པོ་ཆེའི་གདན་ས་དཔལ་ཞ་ལུ་གསེར་ཁང་ཁྲ་མོའི་གཙུག་
ལག་ཁང་དང་མཉམ་མེད་བུ་སྟོན་ཆོས་ རྗེའི་ཐུགས་དམ་རྟེན་སོགས་ཞིབ་པར་
མཇལ། འདུས་པ་རྒྱ་མཚོའི་ཚོགས་རྣམས་དེ་སྐབས་རི་ཕུག་ཏུ་བུ་སྟོན་གྱི་དུས་
མཆོད་ནག་པ་ཟླ་བར་གྲྭ་ཚང་ཁག་བཞིས་སོ་སོར་དུས་ཀྱི་འཁོར་ལོས་གཙོས་
དཀྱིལ་འཁོར་རྣམས་ཞལ་ཕྱེ་སྟེ་སྒྲུབ་ཅིང་མཆོད་པ་དང༌། ཞར་བྱུང་དུ་དམ་ཅན་
སྲུང་མར་བསྐང་བ་སོགས་མཛད་སྐབས་སླེབས། དེར་མང་ ཇ་ རེ་ཞུས། དཀྱིལ་
འཁོར་ཤིན་ཏུ་འགངས་ཆེ་བ་འདུག་པ་རྣམས་མཇལ་ཞིང་སྨོན་ལམ་བཏབ། ཞ་ལུ་
དེ་མཁས་གྲུབ་མང་པོའི་གདན་ས་ཆོས་སྡེ་གཞན་དང་མི་འདྲ་བར་རྒྱུད་སྡེ་སོ་སོའི་
ཆོག་སྒྲིག་ལག་ལེན་དབང་སོགས་ངོ་མཚར་ཆེ་བ་ཞིག་ཡོད་རུང་། གྲྭ་ཤར་རྣམས་
ཐུགས་སྤྱོད་འཚུབ་པ་དང་ཕྱི་རོལ་ནས་མིང་ཆེ་དབུ་ཆེའི་ཁྲི་པ་མང་པོས་བདག་
སྲོལ་མཛད་རུང་། བླ་མས་གྲྭ་པ་མི་གཟིགས། གྲྭ་པས་བླ་མ་མི་མཇལ་མུས། ལོ་
- 72 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྲངས་ཀྱི་བཞེས་སྒོ་རྣམས་ཐིམ་གྲུབ་མཚམས་བསྟན་ཕན་འདི་ཡིན་རང་མེད་པའི་
བརྗོད་གླེང་མང་ངེ་ཞིག་གིས་དགོན་གནས་དེ་ཉིད་རིམ་གྱིས་ཉམས་ཆག་ཏུ་འགྲོ་
འདུག་པས་སེམས་ཤིན་ཏུ་ཕམ་པ་ཞིག་མཆིས། དེ་སྐབས་སྦྱིན་བདག་རྣམས་ལ་
མགྲོན་ཆང་ཞིག་མཛད་སྲོལ་འདུག་པར་ངེད་དཔོན་གཡོག་རྣམས་ལའང་ཞབས་
ཏོག་དང་ནང་མཆོད་ཀ་པཱ་ལའི་ནང་དུ་རྒྱས་པར་བསྩལ་ཞིང་། དེ་གའི་སྐུ་གསུང་
ཐུགས་རྟེན་རྣམས་ཞིབ་རྒྱས་སུ་མཇལ་ནས་ཨེ་ཝཾ་དུ་སོང་བས་བདེ་བར་སླེབས་ཏེ།
སྐྱབས་མགོན་དམ་པ་གཙོ་བོ་གྱུར་པའི་བསྟན་འཛིན་རྣམས་མཇལ་ཞིང་མཆེད་
གྲོགས་ཐམས་ཅད་དང་ཐུག་པས་སེམས་དགའ་བར་གྱུར། སྤེ་རོང་དུ་མ་རྒན་གྱིས་
བོས་ཏེ་དགའ་སྟོན་བཟང་ཞིང་སྐྱིད་པར་གདའ། ཡར་མ་སླེབས་པའི་གོང་ནས་
ཕན་བདེ་ཁང་གི་སྐྱབས་མགོན་དམ་པའི་གཟིམས་ཆུང་གི་ལོ་གཏོར་གྱི་ནང་ནས་
ཞལ་དང་པུ་ཏྲ་གཉིས་ཀྱི་གཏོར་མ་གཉིས་རིམ་གྱིས་འགས་ཏེ། ངེད་སླེབས་དུས་
རྩེ་མོ་ཅུང་ཟད་མ་གཏོགས་སོ་སོར་རྒྱན་དང་བཅས་པར་ཕན་ཚུན་བྱེ་ལ་ཁད་དུ་
འདུག་པར། ངེད་རང་སླེབས་ཚར་ནས་ཟླ་བ་བརྒྱད་པའི་སྐབས་ནས་རིམ་གྱིས་
འགྲིག་སྟེ། མར་རྒྱན་རྣམས་སྟེང་འོག་ཅུང་ཟད་བསྣོལ་བ་མ་གཏོགས་སྔར་བཞིན་
འབྱོར་སོང་བ་ཐམས་ཅད་ཀྱིས་མངོན་སུམ་རིག་པ་ཞིག་བྱུང་བར་གཞན་བཟང་
ངན་ནི་མ་ཤེས་རུང་། རྒྱབ་སོར་དབུས་གཙང་ཐུགས་ནང་མི་གཤིན་པ་འོང་བའི་
སྟབས་ཀྱིས་ངེད་རང་ཡང་ཡུན་རིང་ཐོགས་ཚེ་མི་ལེགས་པ་ཞིག་འབྱུང་བའི་རྟགས་
སུ་འདུག །དེ་ལོའི་དབྱར་སྟོན་དགུན་དཔྱིད་རྣམས་སུ་ཕྱོགས་ནས་འོངས་པའི་བླ་
མ་གྲྭ་རིགས་རྣམས་ལ་འཇིགས་བྱེད་ཀུན་རིག་སོགས་དབང་རྗེས་གནང་དང་ལུང་
གི་རིགས་མང་དུ་ཕུལ། སྐྱབས་མགོན་དམ་པའི་བསྙུང་གཞི་ཡང་ཅུང་ཟད་དྭངས་
- 73 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཚུལ་བསྟན། འབྲུག་ལོར་ཁམས་མངའ་རིས་དང་བོད་ཀྱི་ཕྱོགས་མཐའ་དགོན་པ་
ནས་བྱོན་པའི་གྲྭ་རིགས་དང༌། ཁྱད་པར་མི་ཉག་བླ་མ་ཀུན་དགའ་རྒྱ་མཚོ་སྨད་
ཤོད་རྫོང་སར་དུ་འབུལ་སྡུད་ལ་ཕེབས་དགོས་པ་བཅས་ལ། རྡོ་རྗེ་གུར་གྱི་རྒྱུད་
དབང་དང༌། ཚོགས་པ་བྱིང་ལ་འཇིགས་བྱེད་རྒྱུ་དབང་། གཞན་ཡང་རྗེས་གནང་
ཞི་དྲག་མང་པོ་དང༌། བཀའ་འདུས་ལུང་བཅས་མང་དུ་ཕུལ། སྟོན་ཨེ་ཝཾ་བླ་བྲང་
དབང་ ཁང་དུ་བསྐང་གསོ་བརྒྱ་ཚར་གྱི་གྲལ་དུ་འདན་མའི་དགེ་རྒན་རེ་འགྲོ་
དགོས་པའི་ཚབ་ཏུ་སོང་། དབྱངས་སོགས་ནི་མི་ཤེས་ཀྱང་བསྐལ་པ་བཟང་བཟང་
གི་ཚུལ་བྱས། སྦྲུལ་ལོར་འཇམ་མགོན་བཀྲ་ཤིས་ལྷུན་གྲུབ་པས་གདན་ས་འཇོག་
རྩིས་ཀྱིས་བྱམས་པ་ཚུལ་ཁྲིམས་ལྷུན་གྲུབ་དེ་ཉིད་མངའ་རིས་རབ་རྒྱས་གླིང་གི་
གདན་ཚབ་ཏུ་བཞུགས་པར་གཞུང་ཡོན་མཆོད་ལ་སྙན་སྒྲོན་ཕུལ་ནས། བླ་བྲང་
ནས་མ་ཆེན་བསམ་གཏན་རྒྱལ་མཚན་ཅན་འབྲུག་ལོར་གདན་འདྲེན་དུ་སོང་བར།
དེ་ལོ་ཕེབས་མ་གྲུབ་ཀྱང༌། བཀའ་ཤོག་ཕེབས་དོན་ལྟར་སྦྲུལ་ལོ་ཟླ་བ་དྲུག་པའི་
ནང་དུ་ངོར་ཨེ་ཝཾ་ཆོས་ལྡན་དུ་ཕེབས་ཏེ་ལོ་དེ་ཉིད་ཀྱི་ཟླ་དགུ་པའི་ཚེས་དཀར་དུ་
ཁྲི་ལ་བཞུགས་ཤིང་། དེའི་གོང་དུ་ཕན་ཁང་དུ་གདན་དྲངས་ནས་བདག་གི་ཁུ་བོ་
དམ་པ་དེ་དང༌། ལུགས་གཉིས་ཀྱི་ཞལ་བཀོད་བཟང་པོ་མཛད་པར་གྱུར་ཀྱང༌།
མཁན་ཆེན་དེ་ཉིད་ཁྲིར་བཞུགས་སྐབས་ཀྱེ་རྡོ་ རྗེའི་རྒྱུ་ལམ་ གྱི་དབང་ཙམ་མ་
གཏོགས་ལམ་འབྲས་སོགས་དབང་ལུང་རྒྱས་པར་མཛད་སོང་རུང་ཞུ་བའི་སྟབས་
འགྲིགས་ཞིག་ནམ་ཡང་མ་བྱུང༌། བླ་མ་བསྟན་པ་རྒྱལ་མཚན་གྱིས་ སམྤ་ཊའི་
དབང་དགོས་ཚུལ་ཕེབས་པ་ཡང་ཕུལ། ལོ་དེར་གཞན་ཡང་བདེ་མཆོག་ལཱུ་ཧི་པའི་
དབང་། གསང་འདུས་འཇམ་རྡོར། འཇིགས་བྱེད། ཀུན་རིག །མགོན་པོའི་བཀའ་
- 74 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བབས་བཞི་སོགས་དབང་ལུང་མང་རབ་སྟོད་སྨད་ཀྱི་ཆོས་ཉན་རྣམས་ལ་གང་
དགོས་ཕུལ། །
རྟ་ལོ་ཟླ་བ་དང་པོའི་ནང་དུ་ཁུ་བོ་བླ་མ་དེ་ཉིད་ཀྱི་ཞལ་ནས་བདག་དང་བླ་མ་
དཀོན་མཆོག་རྒྱལ་མཚན་དང་། ཤངས་པ་དཔོན་སློབ་ཡེ་ཤེས་རྒྱལ་མཚན། ཟིལ་
གནོན་པ་བཀྲ་ཤིས་ཆོས་འཕེལ། ཡོངས་གྲགས་ལ་རྐེ་ཐུང་ཟེར་བ། ཆོས་འཕེལ་
ལྷུན་གྲུབ། ཨ་ཇོ་རྡོ་རྗེ་སྲི་ཐར། དགེ་རྒན་སངས་རྒྱས་ཚུལ་ཁྲིམས་བཅས་ལ་དེ་
རིང་གུང་ཚིགས་ཁོང་གི་མདུན་དུ་གྱིས་ལ་ཇ་ཡང་དྲོངས་ལ་ཐམས་ཅད་དལ་པོ་
གྱིས་གསུང་། རེ་ཞིག་ནས་བདག་ལ་ད་ལོ་འདི་ རང་སྐྱོན་མེད་དམ། འོན་ཀྱང་
བབ་ཀྱིས་ཁྱོད་རང་ཡང་དེ་སྔ་ཧ་ཅང་སློབ་གཉེར་ཆེ་བ་རང་མ་བྱུང་ཡང་ངེད་རང་
གི་བསམ་པ་ནི་རྫོགས་པ་ཡིན། གལ་ཏེ་ང་ངེས་མེད་མ་འཚམས་པར་གྱུར་ཚེ་སྐུ་
འདའ་ཁར་ཁྱེད་རྣམས་ཀྱིས་ཚབ་ཚུབ་མ་བྱེད་པར་རང་བབས་སུ་ཇི་ལྟར་འདུག་
ཀྱང་ཞོག །ཉེ་ན་ཞག་ལྔ་རིང་ན་ཞག་བདུན་དུ་ཐུགས་དམ་འདུག་པའང་སྲིད།
དེའི་རྟགས་ལ་འདི་ལྟར་འོང་སོགས་དང་འདི་ལྟར་བྱེད་དགོས་སོགས་ཀྱི་ཞལ་ཏ་
ཞིབ་རྒྱས་དང་། གདུང་གི་ཞུགས་འབུལ་བ་བླ་མ་རྣམས་ལ་ཁྱད་པར་མེད་ཀྱང་མཁན་
ཆེན་བསོད་ནམས་བཟང་པོར་འོས་བབ་ཡོད་ཅིང་གདུང་བཞུ་ས་ཇ་ཁང་ཐོག་གི་
ཤར་གྱི་གྱང་ཐུང་འདི་བཤིག་ན་ངེད་རང་གི་བླ་མ་ལྷུན་གྲུབ་དཔལ་ལྡན་གྱི་གདུང་
མེ་ ཕུལ་ བའི་ ཤུལ་ ཡོད་ པས། དེར་ དཀྱིལ་ འཁོར་ བཞེངས་ ཚུལ་ དང༌ ། ཐབས་
བཅའ་ཚུལ། སྐུ་མདུན་དུ་ བླ་མཆོད་དང་ ཀུན་ རིག་ སྒྲུབ་མཆོད་ རང་ གསུང་ བ་
ལེགས་ཚུལ་དང་། བླ་མ་རྣམས་ལ་བསགས་སྦྱོང་རྟེན་སོགས་འབུལ་ཚུལ་གྱི་ཞལ་
ཏ་དང༌། དཔལ་ལྡན་ཆོས་སྐྱོང་ཁྱོད་རང་སྟོད་སྨད་གང་དུའང་འགྲོ་མ་དགོས་ན་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ལེགས། སྤྱིར་ང་ལས་ཁྱོད་བསོད་ནམས་ཆེ་བ་མཆིས། གྲྭ་རིགས་འདིས་ཁྱོད་རང་
ལ་མོས་ཤིང་མཐར་སྐྱིད་པ་འོང་བ་སོགས་ཀྱི་ཞལ་བཀོད་ཞིབ་པར་གནང་། དེ་
སྐབས་སུའང་སྔོན་གྱི་ཞབས་འབམ་གྱིས་བསྙུང་རོ་དེའི་མུ་ལས་གསར་དུ་བསྙུང་
གཞི་གང་ཡང་མེད་ཅིང་། སྐུ་རིམ་ཞབས་བརྟན་ནི་དུས་རྒྱུན་ལྟར་གང་ལྕོགས་རྒྱུན་
མར་ཡོད་པ་ལས་གསར་དུ་ནི་མ་གྲུབ་སྟེ། ད་དུང་འདི་འཕྲལ་རང་མི་སྐྱོན་སྙམ་པ་
བྱུང་། དེ་ནས་ཟླ་བ་གཉིས་པ་ཤར་བའི་ཚེས་བཅུ་སྐོར་འདན་མའི་བསྐང་གསོ་
ཚུགས་ནས་བདག་ཀྱང་དེར་འགྲོ་གིན་ཡོད་པར་ཚེས་བཅུ་གསུམ་ཉིན་མ་ཆེན་
བསོད་ནམས་རྡོ་རྗེ་ཟེར་བ་ཞིག་ཡོད་པའི་ངག་ནས་རྗེ་བཙུན་དམ་པ་དེ་རིང་ཁ་
སང་ སྐབས་དང་མི་འདྲ་བར་སྐུ་ཁམས་ཅུང་ ཟད་ཉོབ་པ་གཟིམས་སྤྲོ་བ་ཞིག་
འདུག་པས་ཁྱོད་སང་ཉིན་བསྐང་གསོ་ལ་མ་སོང་ན་ཨེ་དགའ་ཟེར་འདུག་པར་
བདག་གིས་དེ་འཕྲལ་མདུན་དུ་སོང་ནས་དེ་རིང་སྐུ་ལུས་མི་བདེ་བ་མེད་དམ།
སང་བདག་མི་འགྲོ་བ་ལེགས་སམ་ཞུས་པས་ཉིད་ཀྱི་ཐུགས་ལ་བདག་ཡོད་ན་ཞིང་
དུ་ཕེབས་སྐབས་ཐུགས་དམ་ལ་གནོད་དུ་དོགས་པ་འདྲ་བས། ང་སྐྱོན་མི་འདུག་
སང་ ཁྱོད་ རང་ ངེས་ པར་ སོང་ ལ་བསྐང་བ་མ་བཅག་ གསུངས་པས། ཚེས་བཅུ་
བཞིའི་ཉིན་བསྐང་གསོར་སོང་བས་ཐུགས་དམ་གཏོར་བསྔོས་དང་ཞལ་གྱི་བསྐང་
བ་རྒྱས་པ་དང་པོ་གྲུབ་མཚམས་མ་ཆེན་བསོད་ནམས་རྡོ་རྗེ་སྤྱི་ཁང་སྒོར་བྱུང་སྟེ་
བདག་ལ་འོང་དགོས་པའི་བརྡ་བྱེད་ཀྱིན་འདུག་པ་དང༌། སྔ་ཉིན་ཚེས་བཅུ་གསུམ་
གྱི་བཟླས་པ་དང་ བཤགས་པའི་དུས་སུ་འགྱེལ་སྙམ་པ་གཏན་ནས་མི་འདུག་
ཀྱང་ལས་མགོན་གྱི་ལྔ་ཚར་བདག་ཕྱོགས་སུ་འགྱེལ་ཏེ་གཏོར་དར་དེ་ཞལ་གྱི་
གཏོར་མ་ལ་བརྟེན་སོང་། གུར་གྱི་བསྐང་གཏོར་ཕྱོགས་གཉིས་ནས་ཆེར་གས་པ་
- 76 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རྣམས་མཐོང་བ་ཡང་དྲན་ཏེ། བློ་མ་བདེ་བར་མྱུར་དུ་ལངས་ཏེ་སོང་ནས་གཟིམས་
ཆུང་དུ་ངེད་རང་གཉིས་ཀྱང་སོང་བས་ཞིང་ལ་ཕེབས་ལ་ཁད་དུ་འདུག་པར་དེར་
སྔོན་དུ་ཞལ་ཏ་ཡོད་པ་རྣམས་དྲན་ཅིང་བཅའ་བཅོས་ཅི་ཡང་མ་བྱས་པར་ཕར་ཞིབ་
ཀྱིས་མཇལ་ བས་ཞབས་ གཉིས་ནི་དུས་རྒྱུན་ གྱི་ཐུགས་དམ་མཛད་མུས་ལྟར་
སེམས་དཔའི་སྐྱིལ་ཀྲུང་དང༌། ཕྱག་གཡོན་ནི་ན་བཟའི་སྦུག་ཏུ་སོང་བས་མི་རིག་
འདུག །ཕྱག་གཡས་ཀྱི་གྲུ་མོས་བརླ་སྟེང་དུ་བཙུགས་ཏེ་ཕྱག་སོར་རྣམས་བརྐྱངས་
ནས་ཞལ་འགྲམ་གཡས་ས་ལ་བརྟེན་ཏེ་བཞུགས་པའི་སྲིན་ལག་གིས་ཤངས་བུག་
གཡོན་པ་བཀག་སྟེ། ཅུང་ཟད་གཡས་ཕྱོགས་སུ་འགྱིངས་ནས་སྤྱན་གཉིས་ཟིམ་
བུར་མཛད་ཅིང་སྐུའི་མདངས་ནི་དུས་རྒྱུན་ལས་མི་ཞན་པར་འདུག་པ། དེ་འཕྲལ་
ནས་བདག་གིས་གཟིམས་ཆུང་གི་སྒོ་དང་རབ་གསལ་རྣམས་གསུང་བཀོད་ལྟར་
དལ་བུས་བརྒྱབས་ཏེ་བཞག །རང་སེམས་སྡུག་བསྔལ་གྱི་ཁང་བུར་ཚུད་ཀྱང་བྱ་
ཐབས་མ་མཆིས་པར་དེ་འཕྲལ་བླ་མ་དཀོན་མཆོག་རྒྱལ་མཚན་ཅན་ཁྲི་འདུ་ནས་
བླ་བྲང་གི་སྒར་དགོངས་པ་ཞུས་ནས་གདོང་ཁར་ཆོས་རྫོང་གི་རི་ཁྲོད་དུ་བཞུགས་
རྩིས་ལ། དྭའུ་བླ་དགོན་རྣམས་ནས་ངེད་རང་ཐར་ལམ་སྒར་དུ་འོང་དགོས་ཚུལ་གྱི་
འབོད་མི་ནན་གྱིས་བཏང་བྱུང་རུང༌། ཁུ་བོ་བླ་མ་དམ་པ་དེ་ཉིད་ཀྱི་དགོངས་ཡུལ་
དུའང་མི་འབབ་པ་དང༌། སྐུ་ན་བགྲེས་པ་དང་བསྙུང་གཞི་ཆེ་བ་བཅས་འགྲོ་མ་
ཐུབ་པར་དེའི་ཚབ་ཏུ་དཀོན་མཆོག་རྒྱལ་མཚན་སོས་ཀ་དྭའུར་བརྫངས་དགོས་
པའི་སྟབས་ཀྱིས་ཚུར་བྱོན་ནས་ཨ་གྲོ་ཁོང་དུ་བཞུགས་ཡོད་པར་བརྡ་བཏང༌།
ཕུན་ཚོགས་ཁང་སར་དུ་བྱམས་པ་བསོད་ནམས་བཟང་པོའི་སྐུ་དྲུང་དུ་ལེགས་ཉེས་
ཀྱི་ཞལ་བཀོད་ཞུ་བ་དང་། ངེད་རང་གི་སློབ་མར་གྱུར་པ་སེ་ར་ཐེག་ཆེན་གླིང་གི་
-77 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
རབ་འབྱམས་པ་བཀྲ་ཤིས་རྒྱལ་མཚན་བྱ་བ་ཞིག་སྒྲ་སྙན་དངགས་དང༌། ལྷག་
པར་རྩིས་ལ་མཁས་པ་ཞིག་ཡོད་པ་དེ་སྐབས་ངོར་དུ་ཆོས་ཞུར་བཞུགས་ཡོད་པ་དེ་
གདུང་གི་མཆོད་མེའི་སྐར་མ་བལྟ་བར་བསྐུལ་དུ་བཏང་། གཞན་ཡང་སྒང་རྒྱུད་
སྔགས་པ་བཏང་བཟང་ཆོས་འཕེལ་ཅན་དུའང་འཇིག་རྟེན་ལུགས་མཐུན་གྱི་རྩིས་
འདེབས་པར་བཅས་བཏང་ཞིང༌། སྐྱབས་མགོན་དམ་པ་བསོད་ནམས་བཟང་པོའི་
ཞལ་སྔ་ནས་སྔ་ཕྱི་བར་གསུམ་གྱི་ཞལ་བཀོད་ཕེབས་པ་དང༌། རྩིས་པ་རྣམས་ནས་
ཀྱང་ཉེར་ལྔའི་ཉིན་གཟའ་སྐར་སོགས་ཞིབ་པར་བྱུང་འཕྲལ་གཟིམས་ཆུང་ཕྱི་མར་
མར་མེ་ཞལ་ཟས་ སྤྲོས་ ཡོན་ཆབ་ སོགས་ ཉིན་མཆོད་ མཚན་ མཆོད་ ཟབ་རྒྱས་
བཤམས་ཏེ་བཞག །ཐུགས་དམ་ལྔ་བདུན་གང་རིགས་གསུངས་པ་ལྟར་ཞག་ལྔ་
འགྲོ་བའི་ཚེས་བཅོ་བརྒྱད་ཀྱི་སྔ་དྲོ་ཉི་དྲོས་ཙམ་དུ་བདག་དང་དཀོན་མཆོག་རྒྱལ་
མཚན། སངས་ རྒྱས་ ཚུལ་ ཁྲིམས་གསུམ་གྱིས་ཇི་ལྟར་ཡོད་སྙམ་མཇལ་དུ་ཕྱིན་
པས་སྐུ་གཟི་མདངས་སོགས་སྔར་ལྟར་འདུག་ཅིང་། ལར་ཞིང་ཕེབས་ཉིན་ནས་
བཟུང་སྟེ་ནམ་མཁའ་ལ་འཇའ་སྤྲིན་བསམ་གྱིས་མི་ ཁྱབ་པ་འཁྲིགས་པ་དང༌།
ལྷག་པར་ཚེས་བཅོ་བརྒྱད་ཉིན་པར་ནམ་མཁའ་ལ་འཇའ་ཚོན་གྱི་རྣམ་པ་མི་འདྲ་
བ་དུ་མ་དང༌། ནམ་མཁའ་བྱིང་ཆགས་པ་སོགས་འདུག་པ་ནི་ཀུན་གྱིས་མཐོང་བ་
བྱུང་ངོ༌། །ཉི་མ་དྲོས་ཆེན་ལ་བསྐྱར་ནས་སོང་བས་ཐུགས་དམ་འོད་གསལ་ལས་
བཞེངས་ཏེ་སྐུ་ཤིན་ཏུ་ཡོ་བ་དང་། ཕྱག་གཡས་ཀྱིས་ཞལ་འགྲམ་བརྟེན་པའང་
སྙན་གྱི་ལྟག་ཙམ་དུ་ཐལ་བ་དང༌། ཤངས་བུག་གཡས་ནས་བྱང་སེམས་དཀར་པོ་
ཤར་གྱིས་བབས་པ་ཞལ་རྒྱུན་ལ་འཁྲིལ་ཏེ་ཞལ་འགུག་གཡོན་གྱི་ཟུར་ནས་ནར་
གྱིས་སོང་འདུག །ཉི་ཕྱེད་ཙམ་ལ་འགིས་ཐོག་བླ་མ་དང་ཤངས་པ་ཡེ་ཤེས་རྒྱལ་
78-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མཚན་སོགས་ཀྱིས་དེ་གོང་ནས་སྨན་བཟང་དྲུག་གི་ཚོགས་དང་དྲི་བཟང་མང་པོ་ཕྱེ་
མར་བྱས་ཏེ་སྦངས་པར་ཀ་ཆི་ཡུག་གཉིས་བཙོས་ཏེ་ཉིས་རིམ་དུ་དཀྲིས་ནས་ཆོས་
གོས་གསོལ། དར་བཟང་པོ་སྣ་ཚོགས་པས་ཀྱང་བརྒྱན་ཏེ་གཟིམས་མལ་དེ་ཉིད་
དུ་བཞུགས་སུ་གསོལ། ཚེས་བཅུ་དགུ་ནས་བླ་མ་མཆོད་པ་དང༌། བཅོམ་ལྡན་
འདས་ཀུན་རིག་གི་ཆོ་ག་བླ་མ་དགེ་སློང་བཅུ་གསུམ་རེས་ཉེར་བཞིའི་བར་བཏང་།
དེ་ནས་ཀྱང་གསོལ་ཚིགས་མ་ཚང་བར་གྱི་བདུན་མཚམས་རེར་གོང་ལྟར་གྱི་སྒྲུབ་
མཆོད་ཕུལ། ཉེར་བཞིའི་ཉིན་བྱམས་པ་བསོད་ནམས་བཟང་པོ་ནས་ཐུགས་དམ་
གསལ་འདེབས་དང་སྐུ་གདུང་ཆས་ཞུགས་སོགས་མཛད། ཉེར་ལྔའི་སྔ་དྲོ་ནམ་
ལངས་ཡོས་ཀྱི་དུས་སུ་ངོར་ཞབས་དྲུང་རིན་པོ་ཆེ་ཁག་ནས་ཕུལ་བ་དང་བདག་
རང་ལ་ཡོད་པ་བཅས་ཙནྡན་དཀར་དམར་དང་ཨ་ག་རུ་འདེགས་ཁལ་བཞི་ཙམ།
ཤུག་པ་བཟང་པོ་རྣམས་དང་ལྷན་ཅིག་ཞུགས་ཕུལ་བས་ཉི་དྲོས་སྦྲུལ་གྱི་དུས་ནས་
ལེགས་པར་གྲུབ་ཅིང་། དེ་ཉིན་ནམ་མཁའ་ལ་འཇའ་འོད་བསམ་གྱིས་མི་ཁྱབ་པ་
འཁྲིགས་པ་དང༌། མེ་ཏོག་གི་ཆར་རེ་གཉིས་བབས་པ་བླ་མ་ཤཱཀྱ་བསྟན་འཛིན།
གློ་བོ་འགྲམ་ནག །དབུ་མཛད་སངས་རྒྱས་ཚུལ་ཁྲིམས། ལྷོ་པ་དཔལ་ལྡན་རྒྱལ་
པོ་སོགས་ཀྱིས་གཟིགས་འདུག །གསོལ་ཚིགས་མ་ཚང་བར་གྱི་བདུན་མཚམས་
རྣམས་སུ་ནམ་མཁའ་ལ་འཇའ་སྤྲིན་སོགས་ངོ་མཚར་ཆེ་བ་མང་པོ་ནི་རང་གིས་
བལྟས་པས་ངེས་པར་མཐོང་བ་བྱུང་ཞིང་། ལྷག་པར་དེ་དག་གི་སྐབས་སུ་བྱ་བ་ཆེ་
ཆུང་ཇི་ལྟར་བྱས་པ་ཐམས་ཅད་བསམ་པ་འགྲུབ་པ་ཞིག་བྱུང་ངོ༌། །བདུན་མཚམས་
གསུམ་འགྲོ་བའི་ནུབ་མོར་དམག་ཟོར་ལྷ་མོས་ས་ལམ་གྱི་བར་གཅོད་ཞི་བའི་ཕྲིན་
ལས་སྒྲུབ་པའི་རྟགས་མཚན་ངོ་མཚར་ཆེ་བ་བྱུང་སྟེ། དེའང་ངེད་རང་སྤེ་རོང་སྤྲུལ་
- 79-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
སྐུ་རྩེ་བའི་ཁང་པའི་ཐད་ཀྱི་སྟོད་དེ་ནས་མར་འོང་བའི་ཆུ་ཁ་རུ་མ་སླེབས་ཙམ་དུ་
ལྷོ་ནུབ་མཚམས་ནས་བྱུང་སྟེ་ངེད་རང་གི་མདུན་དུ་ཡར་མྱུར་བར་བུད་མེད་སྨུག་
ནག་ནུ་མ་གཡས་ཕྲག་པར་གཟར་བ། སྐྲ་ཁམས་པ་སྐུ་སྟོད་གཅེར་བུ་ལ་སྨད་དུ་རེ་
བ་གྱོན་པ། དྲེའུ་གྲྭ་དམར་ལ་ཆིབས་བ་ཤིན་ཏུ་ཆེ་ཞིང་འཇིགས་པ་གཅིག་ཐལ་
གྱིས་བྱུང་། ངེད་རང་ཅུང་ཟད་འཇིགས་ཟིང་ངེ་བ་ཞིག་བྱུང་ཞིང་བལྟས་པས། ང་
ནི་བསྟན་འཛིན་ལྷུན་གྲུབ་དག་པའི་ཞིང་དུ་སྐྱེལ་སོང་བ་ཡིན་ཟེར་ཞིང༌། དེ་མ་
ཐག་ཡུད་ཙམ་གྱིས་ངོར་དགོན་དུ་སོང་བ་གསལ་བར་རྨིས། བླ་མ་དེ་ཉིད་ནི་དུས་
རྒྱུན་དུ་ཆོས་སྐྱོང་ཐམས་ཅད་ལ་ཕྲིན་ལས་འཁུལ་ཞིང་ལྷག་པར་གུར་ཞལ་དམག་
ཟོར་མ་འདི་གསུམ་འབྲལ་མེད་དུ་ཡོད་པ་ནི་རང་གིས་གདེང་ཁེལ་བ་ཡོད་པར་
དོན་ལའང་དེ་ལྟར་དུ་འདུག །བདུན་ཚིགས་རྫོགས་པའི་ནུབ་མོར་ཡང་དག་པའི་
ཞིང་དུ་ཕེབས་པའི་རྟགས་རྨི་ལམ་བཟང་བ་ཞིག་ཀྱང་བྱུང་སྟེ། ནུབ་གཅིག་ཁུ་བོ་
དམ་ པ་ དེ་ཉིད་ཐོག་མར་ཞིང་དུ་ ཕེབས་ ཚུལ་ འདི་ ལྟར་ ཡིན། ཐུགས་དམ་ལ་
བཞུགས་ཚུལ་འདི་ལྟར་ཡིན་སོགས་བརྡའི་སྒོ་ནས་གསལ་བར་བསྟན་ཏེ། མཐར་
ན་བཟའ་ཐམས་ཅད་བཞུགས་འབོལ་གྱི་ཐོག་ཏུ་ལྷུག་གེར་བཞག་སྟེ། སྐུ་ཉིད་
ཤར་ཕྱོགས་སུ་ཐལ་གྱིས་ཕེབས་པ་རྨིས། ཡང་ནུབ་གཅིག་བཞུགས་གདན་སྟེང་ན་
བཞུགས་ནས་ངེད་རང་སྐུ་དྲུང་དུ་སོང་བས་སྐུ་འགྲམ་གཡས་ན་དཔེ་སྒམ་ཡོད་
པའི་ནང་དུ་ཕྱག་གཡོན་པ་བཏང་སྟེ་དངུལ་ཐམ་ཆེ་བ་ཞིག་གནང་ནས། ཁྱོད་ཀྱིས་
རྗེ་བཙུན་གོང་མ་རྣམ་ལྔའི་དུས་ཇ་ཟིན་ཞིག་གསུངས། དེ་ལྟར་དོན་ལ་ཡང་འོང་
བ་ཞིག་ཡོད་རུང་བར་ཆད་ཀྱིས་རེ་ཞིག་གཞན་དབང་དུ་སོང་སྟེ་ལུས། མེ་རྟ་ཟླ་བ་
གཉིས་པའི་ཚེས་བཅོ་བརྒྱད་ནས་བཟུང་སྟེ་བདག་ཅག་གི་འདྲེན་པ་དམ་པ་དེ་ཉིད་



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཀྱི་དགོངས་པ་ཆོས་དབྱིངས་སུ་རྫོགས་པའི་ཕྱིར་དང༌། བདག་སོགས་རྣམས་ཀྱི་
རྒྱུད་ལ་ཚོགས་གཉིས་རྒྱ་མཚོ་རྫོགས་པའི་ཕྱིར། བདུན་དང་པོར་འདུས་སྡེར་མང་
ཇ་ལ་ཇ་ཉག་ཉེར་བརྒྱད། མར་ཁལ་ཕྱེད་ལྔ། རྩམ་ཁལ་གསུམ། འབུལ་ཆུང་སོགས་
ཀྱི་དགོས་ཆ་རྣམས་དང༌། བླ་མཆོད་ཀྱི་མགོ་བཙུགས་ནས་མཆོད་པ་བརྒྱ་མཆོད་
ལྷག་ཙམ་དང༌། བདུན་གཉིས་པའི་ཉི་མ་དང་པོར་གདན་ས་པ་གཉིས་པ་མཁན་
ཆེན་བཀྲ་ཤིས་ལྷུན་གྲུབ་དབུ་བཞུགས་ཐོག་གྲུ་དཔོན་སློབ་བཅོ་ལྔ་ཙམ་ལ་གསོལ་
སྟོན་གང་ཟབ་དང༌། སྐུ་ཞབས་སུ་འབུལ་ཚན་དང་པོར། སྟོན་པའི་གསེར་སྐུ་རྒྱ་
ནག་མ། བཀྲས་བཏགས་སྤུས་ལེགས། སྨན་ཁ་བདུན་འབྲེལ། གོས་ཁ་དོ་འབྲེལ།
ཟ་མ་རས་སྔོ་དམར་ལྗང་གསུམ། ལྷོ་རས། ཀ་ཅི། གཟིམས་ཐུལ། བཞུགས་གདན།
དཀར་སྡེར་བཅས་བཅུ་གཉིས་ཚན། གཉིས་པར་དངུལ་སྲང་བཅུ། ཁ་བཏགས། ཇ་
སྐྱང་མེད་འཁོར་དྲུག་གཅིག །ལི་འགག །ལི་སྡེར། སྨན་ཁ་སུམ་འབྲེལ། རས་ཡུག་
གཉིས། ལྷོ་རས་བཅས་ཕུལ། གསུམ་པར་ ཁ་བཏགས། གསོལ་ཅོག །དཀར་ཡོལ་
ཡུ་ཐུང་། ལྔ་ཡུག །སྒྲིལ་གཉིས། ལྷོ་རས་བཅས་ཕུལ། དབུ་མཛད་པར་དཀར་ཡོལ།
ཁ་ བཏགས། སྨན་ ཁ་ ཕྱེད་ གསུམ། སྒྲིལ་ གཉིས། ལྷོ་ རས་ བཅས་ ཕུལ། གསོལ་
འདེགས་ཞབས་ཕྱིར་ལྔ་ཚན་ཡག་པ། གྲྭ་པ་རྣམས་ལ་སྨན་ཁ་བཞི་གྲ་རེ་དང༌། ཉིན་
གཉིས་པར་དཔོན་སློབ་དབུ་བཞུགས་མཛད་པའི་གྲྭ་སློབ་བརྒྱད་ལ་ ཇ་ཐུགས་
གསོལ་བ་སོགས་གཟབས་པ་དང༌། སྨན་འགྱེད་བཞི་གྲ་ཁ་རེ་དང༌། ཉིན་གསུམ་པར་
དཔོན་སློབ་དབུ་བཞུགས་ཀྱི་གྲྭ་གྲངས་གོང་མཚུངས། དབུ་མཛད་ལ་སྒྲོལ་ལྗང་གི་
སྨན་སྐུ། ཁ་བཏགས། སྨན་ཁ་དོ་འབྲེལ། ཇ་བར་ཁག་གཅིག །མདོང་མོ། ཟམ་ཡུག་
གཉིས། ལྷོ་ རས། ཀ་ཅི། བཞུགས་གདན་བཅས་ཕུལ། གྲ་པར་སྨན་འགྱེད་བཞི་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
གྲ་ཁ་རེ། གསོལ་ཞབས་གོང་མཚུངས། ཉིན་བཞི་པར་བླ་མཆོད་ཀུན་རིག་བཅས་
ལ་གྲྭ་པ་དགུ་སྟེ། འགྱེད་ཞབས་ཏོག་གོང་མཚུངས། ཉིན་ལྔ་པར་བླ་མ་བསྟན་
འཛིན་ལྷུན་གྲུབ་དབུ་བཞུགས་ལ། གྲྭ་པ་བཅུ་ལ་ཞབས་ཏོག་གོང་མཚུངས། བླ་
མར་ དཀར་ཡོལ་ ཡུ་ཐུང་ སྤུས་ལེགས། ཁ་ བཏགས། སྨན་ ཁ ་ དོ་ འབྲེལ། སྒྲིལ་
གཉིས། ལྷོ་རས་ཡུག །གྲྭ་པ་རེར་ཚོགས་མཆོད་ཁ་རེ། ཉེར་ལྔར་སྐུ་གདུང་མཆོད་
མེ་ ཕུལ་ ཉིན། ལྷར་བཅས་འགྲོ་ བ་ཡོངས་ ཀྱི་སྐྱབས་མགོན་ བྱམས་ པ་ བསོད་
ནམས་བཟང་པོའི་ཞབས་དྲུང་དུ་འབུལ་འདེགས་དང་པོར་ཐུབ་པའི་གསེར་སྐུ།
བཀྲ་ཤིས་ཁ་བཏགས་ཆེ་ལེགས། ཞལ་དཀར་སྟེགས་བཅས། གསེར་ཞོ་བརྒྱད།
དངུལ་བལ་ཊཾ་བརྒྱ་ཐམ་པ། གོས་གདན་སྤུས་ལེགས། སྨན་ཡུག །གོས་ཁ་ཕྱེད་
བདུན་འབྲེལ། ཟམ་ཡུག་བཞི། ལྷོ་ རས། ཀ་ཅི་ བཅས་ དང༌ ། གཉིས་པར་བཀྲས་
བཏགས། ཆོས་བརྒྱད་ སྟོང་པ། ཇ་ འཁོར་དྲུག་ཅིག །སྒ་སྲབ་གཟར་ སྟན་ བཅས།
སྨན་ ཁ་ ལྔ་འབྲེལ། འབན་ ཁྲ། ཟམ་ ཡུག་ གསུམ། ལྷོ་ རས། ཀ་ཅི་ བཅས། གསུམ་
པར་ཁ་བཏགས། ཇ་འཁོར་དྲུག །ཁྲབ་གཅིག །སྨན་ཁ་དོ་འབྲེལ། ལྭ་ལྗང་ཡུག །
སྒྲིལ་ བཞི། ལྷོ་ རས་བཅས་ཕུལ། ཉིན་དྲུག་ པར་ བླ་མ་མཆོད་པ་དང༌། གཙུག་
ལག་ཁང་དུ་ཀུན་རིག་སྒྲུབ་མཆོད་ལ་ཐུག་པར་གྲོ་སྲན་ཁལ་ལྔ། སྣུམ་ཉག་བརྒྱད།།
ཕྱུར་བ་བྲེ་ལྔ། སྔ་ཇར་ཇ་ཉག་ཉི་ཤུ་རྩ་བརྒྱད་མར་ཁལ་ལྔ། འཕར་ཇ་ཁལ་ཕྱེད་
གཉིས། མར་ ཁ་ ཕྱེད་ དྲུག ། ཁྱོན་ ཚྭ་ ཁལ་ གསུམ། འོ་ རིན་ དང༌ སྐུ་ གཉེར་ གྱི་
དགོས་ཆ་བཅས་ལ་ནས་ཁལ་སོ་བདུན། སྤགས་རྩམ་མཆོད་རྩམ་བཅས་ལ་རྩམ་
ཁལ་སུམ་ཅུ་སོ་གསུམ། ཨེ་ཝཾ་བླ་བྲང་གཙུག་ལག་ཁང་དུ་མཁན་ཆེན་ཁྲི་ཐོག་པ་
ཚུལ་ཁྲིམས་ལྷུན་གྲུབ་པ་ཚོགས་ཕེབས་ལ་དངུལ་གྱི་མཎྜལ། བཀྲས་བཏགས་ཆེ་
- 82 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལེགས། ཞལ་ དཀར་ སྟེགས་ བཅས། ཇ་ འཁོར་ དྲུག །སྨན་ ཡུག །ལིང་ ཡུག །རྒྱ་
ཟམ་ཡུག་བཞི། ལྷོ་རས། ཀ་ཅི་བཅས། ཨེ་ཝཾ་ཀླུ་ལྡིང་དུ་བཀྲས་བཏགས། དྲིལ་བུ་
ཐེག་ཆེན་ སྤུས་ལེགས། ཞལ་ དཀར་ སྟེགས་བཅས། ཇ་ འཁོར་དྲུག །སྨན་ ཡུག །
རྒྱ་ཟམ་ཡུག་བཞི། འབོག་ཁྲ། ལྷོ་རས། ཀ་ཅི་བཅས། ཨེ་ཝཾ་ཐར་པ་རྩེར་བཀྲས་
བཏགས། ཇ་འཁོར་དྲུག །དངུལ་གྱི་མཎྜལ་ཆུང་བ། སྨན་ཡུག །ཞལ་དཀར། རྒྱ་
ཟམ་ ཡུག་ གསུམ། གོས་ ཁ་ བཞི་ འབྲེལ། ལྭ་ ཡུག །ལྷོ་ རས། ཀ་ཅི་ བཅས། ཡང་
དབུ་མཛད་པར་ཇག་ཤག་ཚལ་དང་ལྔ་ཚན། ཉིན་དང་པོར་སྤྱི་འགྱེད་གྲྭ་པ་བཞི་
བཅུ་ཐམ་པར་ཇ་འཁོར་གསུམ་རེ་ཕུལ་བར་ཁྱོན་གྲྭ་པ་བདུན་བརྒྱ་དང་བཅུ་དྲུག་
ལ་ཇ་འཁོར་དྲུག་བུག་ཡོད་མེད་འདྲེས་པ་ཕྱེད་དང་བཅུ་སོང་། །
ཉིན་བདུན་བར་ཐུག་པར་གྲོ་སྲན་ཁལ་ཕྱེད་དྲུག །ཕྱུར་བ་བྲེ་དྲུག །སྣུམ་ཉག་
དགུ། སྔ་ཇར་ཇ་ཁལ་ཕྱེད་གཉིས། མར་ཁ་ཕྱེད་དྲུག །འཕར་ཇར་ཇ་ཁལ་གཅིག་
དང་ཉག་བཅོ་ ལྔ། མར་ ཁལ་དྲུག །འབུལ་ཆུང་སྨན་ ཁ་བཅུ་གཉིས། སྤོས་ སྲང་
བརྒྱད་ཅུ་གྱ་བཞི། ཡང་སྤོས་སྲང་བདུན། མར་མེ་བརྒྱ་དང་བརྒྱད། ཚབ་རར་སྨན་
ཁ་ རེ་ཕུལ་བར་ཁྱོན་སྨན་ ཁ་བདུན་བརྒྱ་སོང་། བཞེས་གྲོ་རེ། རྩམ་པ་ལྕགས་
གཟར་རེ། འགྱེད་ཁ་བཏགས་རེ་ཕུལ་བ་ཁྱོན་ཁ་བཏགས་གྲྭ་པ་བདུན་བརྒྱ་དང༌
བཅུ་གསུམ་ལ་བཞི་གྲ་ཁ་རེའི་རྩིས་སོང་། ཉིན་བརྒྱད་པར་ཐུག་པར་གྲོ་ཁལ་ཕྱེད་
ལྔ། ཕྱུར་བ་བྲེ་དྲུག །སྣུམ་ཉག་བདུན། སྔ་ཇར་ཇ་ཉག་ཉི་ཤུ་རྩ་བརྒྱད། མར་ཁལ་
ཕྱེད་ལྔ། དགེ་འདུན་བཞི་རེར་འགྱེད་བལ་ཊཾ་རེ་ཕུལ། ཉིན་དགུ་པར་ཐུག་པར་གྲོ་
ཁལ་ཕྱེད་ལྔ། ཕྱུར་བ་བྲེ་དྲུག །སྣུམ་ཉག་བདུན། སྔ་ཇར་ཇ་ཉག་ཉི་ཤུ་རྩ་བརྒྱད།
མར་ཁལ་ཕྱེད་ལྔ། དགེ་འདུན་བཞི་རེར་འགྱེད་དཔལ་ཊ་རེ་ཕུལ། ཉིན་བཅུ་པར་
83-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཐུག་པར་ གྲོ་ ཁལ་ཕྱེད་ལྔ། སྣུམ་ཉག་བདུན། སྔ་ ཇར་ ཇ་ ཉག་ཉི་ཤུ་རྩ་བརྒྱད།
མར་ཁལ་ཕྱེད་ལྔ། དགེ་འདུན་བཞི་རེར་འགྱེད་བལ་ཊ་རེ་ཕུལ། ཉིན་བཅུ་གཅིག་
པར་ཐུག་པར་གྲོ་སྲན་ཁལ་ཕྱེད་ལྔ། སྣུམ་ཉག་བདུན། སྔ་ཇར་ཇ་ཉག་ཉི་ཤུ་རྩ་
བརྒྱད། མར་ ཁལ་ཕྱེད་ལྔ། འཕར་ ཇར་ ཇ་ ཁལ་ ཕྱེད་གཉིས་ དང་ མར་ ཁལ་ལྔ།
འགྱེད་དགེ་འདུན་བཞི་རེར་བལ་ཊ་རེ་ཕུལ་བར་ཁྱོན་བལ་ཊཾ་བདུན་བརྒྱ་དང་
སུམ་ཅུ་སོ་ལྔ། པུར་ཁང་ཞལ་འབྱེད་དུས་ཨེ་ཝཾ་མགོན་ཁང་དུ་བསྐང་བར་གྲྭ་པ་ལྔ་
ལ་བསྙེན་བཀུར་རྒྱས་པ། དབུ་མཛད་པར་ཡོན་བལ་ཊཾ། སྨན་ཁ། གྲྭ་པ་རེར་སྨན་
ཁ་དོ་རེ། ཀླུ་ལྡིང་དུ་ལྷ་ཁང་རྣམས་ལ་མར་མེ། ཞལ་ཟས། སྤོས། སྙན་དར་བདུན།
གསེར་ ཆབ། ཁང་ གསར་ དུ་ མར་ མེ། ཞལ་ ཟས། སྙན་ དར། གསེར་ ཆབ། ཐར་
རྩེར་ གོང་མཚུངས། མགོན་ཁང་དུ་ ཁྲབ་གཅིག །སྙན་ཤལ་བཅས་ཕུལ། བདུན་
གསུམ་པར་ཀུན་རིག་སྒྲུབ་མཆོད་ལ་གྲྭ་པ་བཅུར་བསྙེན་བཀུར་ཡོན་གོང་མཚུངས།
བླ་ བྲང་ དུ་ ལྷ་ ཁང་གཟིམས་ཆུང་རྣམས་ ལ་ གསེར་ཆབ། སྙན་ཤལ་ ཕོན་ཆེ་བ།
ཞལ་ཟས། མར་མེ། སྤོས། དྲི་ཆབ་བཅས། སྤྲང་པོ་རྣམས་ལ་སྨན་ཁ་ལག་ སྤྲོད་
དང་རྩམ་པ་ཅུང་འགག་རེ། སྒྲུབ་ཁང་དུ་མཆོད་འབུལ་གོང་མཚུངས། བདུན་བཞི་
པར་ བླ་མ་དགེ་འདུན་ལ་བསྙེན་བཀུར་གོང་མཚུངས། བླ་མ་ལ་རྒྱ་ཊཾ། དཀར་
ཡོལ་ཡུ་ཐུང༌། ཁ་བཏགས། སྨན་ཁ་དོག །སྒྲིལ་གཉིས། ལྷོ་རས། ཡང་བླ་དབོན་
གསུམ་ ལ་ ཁ་ བཏགས། སྨན་ ཁ་ ཡག་ པ་ རེ། གྲྭ་ པ་ རེར་ ཚོགས་ མཆོད་ ཁ་ རེ། །
བདུན་ལྔ་པར་ བླ་མ་དགེ་འདུན་ལ་བསྙེན་བཀུར་གོང་མཚུངས། བླ་མར་ སྤོས་
ཤེལ་རྡོག་པོ། ཁ་བཏགས། སྒྲིལ། དཀར་ རས། འཕའ་ ར་བླ་མ་ ཨ་མགོན་ལ་ཁ་
བཏགས། སྨན་ཁ་བཟང་བ། གྲྭ་པ་རེར་ཁ་བཏགས་འབྲིང་རེ། བདུན་དྲུག་པར་
- 84 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྲྭ་པ་དགུ་ལ་བསྙེན་བཀུར་གོང་མཚུངས། དབུ་མཛད་པར་ཁ་བཏགས། སྨན་ཁ།
གྲྭ་པ་རེར་སྨན་ཁ་རེ། བདུན་བདུན་པར་མང་ཇར་ཇ་ཉག་ཉི་ཤུ་རྩ་གསུམ། མར་
ཁལ་དྲུག །སྤག་སྤག་མར་དགེ་འདུན་རེར་ཁུར་བ་རེ་དང་རྩམ་པ་ལྕགས་གཟར་
རེ། དབུ་མཛད་ པར་ འབུལ་བ་སྨན་ ཁ། ཁ་བཏགས་ཆེ་བ། བླ་མ་ས་ཆེན་དང་
དཔལ་ལྡན་དོན་གྲུབ་པའི་དུས་ཐང་མདུན་དུ་ཞལ་ཟས་བརྒྱ། སྤོས་བརྒྱ། མར་མེ་
བརྒྱ། ལྷ་ཁང་རྣམས་ལ་མར་མེ་ཉིན་ཐུབ་མཚན་ཐུབ་རེ། གོས་ཆེན་དམར་པོ་ལ་
འཇའ་རིས་བཟང་བསྒྲིགས་ཀྱི་ཡོལ་བ་ལེགས་པ་ཞིག་སྒྲུབ་མཆོད་དཀྱིལ་འཁོར་
དུ་ཡོལ་བར་ཕུལ། ཕན་ཁང་དུ་དགེ་སློང་སུམ་ཅུ་སོ་ལྔ་ལ་བསྙེན་བཀུར་ལེགས་
པ། ཚབ་རར་སྨན་ཁ་ཡག་པ་རེ། གྲོ་མ་མར་ཁུ། ལྟོ་ཉིས་སྡེར་རེ། འགྱེད་ཚོགས་
མཆོད་ སྨན་ ཙེ་ ཁ་ རེ། དབུ་ མཛད་ པར་ ཁ་ བཏགས། སྨན་ ཁ། ཇ་ ཉག་ གསུམ།
ཁང་ཚན་རྣམས་ལ་སློག་ཆ། འདན་ཁང་དུ་བླ་བྲེ་རྒྱན་བཞི་སྤུས་ལེགས། སྟོན་པའི་
གསེར་སྐུ། གསེར་རྔ་སྤུས་ལེགས། ལྷོ་པ་སྤྱི་པར་རས་ཁྲའི་ཡོལ་བ། གཡབ་དར་
ཁ་ བཏགས། གཞིས་ སྡེ་ པར་ གདན་ ཁ་ གང་མ། གཡབ་ དར་ ཁ་ བཏགས། གླིང་
པར་གདན་སྤྱི་མཚུངས། གཡབ་དར་གོས་ ཁ་སྤུས་ལེགས། ཉག་རེར་གདན་སྤྱི་
མཚུངས། གཡབ་དར་ཁ་བཏགས། དཔོན་པོར་བར་གདན་སྤྱི་མཚུངས། གཡབ་
དར་གོས་ཁ་སྤུས་ལེགས། རོང་པོར་གདན་སྤྱི་མཚུངས། གོས་ཁ་སྤུས་ལེགས། བློ་
བོ་ བར་ གདན་ གོང་ མཚུངས། གཡབ་ དར་ ཁ་ བཏགས། ཟིལ་ གནོན་འབུམ་པ་
གཉིས་ལའང་གདན་རེ། གཡབ་དར་ཁ་བཏགས་རེ། གཟིལ་གདན་གཡབ་དར་
གོས་ ཁ་ སྤུས་ལེགས། ཆུ་འདུས་ བར་ གདན། ཁ་ བཏགས། མི་ཉག་ པར་ གདན།
གཡབ་དར་ཁ་བཏགས། གསེར་ཤོག་བརྒྱ་བམ། སྒྲུབ་མཆོད་འཕར་ཇར་ཆུ་ཐོག་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བ་ ཁག་གཅིག །མར་ ཁལ་ལྔ། མཁན་པོར་བསྔོ་རྟེན་ཇ་སིག་གིས་ གཙོས་ པའི་
བདུན་ཚན་སྤུས་ལེགས། དབུ་མཛད་པར་ལྔ་ཚན། སློབ་དཔོན་རྣམས་དང་ཆོས་
ཁྲིམས་བཅས་པར་སུམ་ཚན། དཀྱིལ་འཁོར་རྣམས་ལ་ སྤོས་མར་མེ་ཞལ་ཟས་
རྣམས་རྒྱས་པར་ཕུལ། སྤྲང་པོ་བདུན་བརྒྱ་སྐོར་ལ་རྩམ་པ་ལྕགས་གཟར་རེ་དང་
ཇ་ཐེབ་རེ་བྱིན། ཕྱོགས་མཐའི་དགོན་སྡེ་ཐོར་བུ་རྣམས་ལ་མང་བསྐོལ་ཐོར་བུ་
ཕུལ་བའི་རྣམ་གྲངས་ལ། སྲད་དགོན་པ་ཁྲ་མོར་མང་ཇ་གཉིས། སྨན་བླའི་ཞལ་
འདེབས་བཅས་བ་ ཇ་ཉག་བཅོ་ལྔ། སྙན་དར། བསྔོ་རྟེན། བཞད་ཐུབ་བསྟན་དུ་
མང་ཇ་སྡོར་དོད་བཅས་ལ་ཇ་བར་ཁག །བསྔོ་རྟེན་དར་རས་ལྔ་ཚན། སྙན་དར་
བཅས། བཞད་ རི་ བོ་གྲུ་འཛིན་དུ་མང་ ཇ་ ཉག་བདུན། བལ་ཊཾ། བསྔོ་རྟེན་དར་
རས་ སུམ་ཚན་བཅས། མདོ་མཁར་ཆོས་སྡེར་ མང་ ཇ་ ཉག་གསུམ། སྨན་ ཁ་ དོ་
བཅས། དབུས་ཀྱི་བཞད་སྐྱེད་ཚལ་དུ་མང་ཇ་སྡོར་དོད་ཚྭ་འོ་ རིན་བཅས་ལ་ཇ་
བར་ ཁག་ དང༌། སྤྱི་འགྱེད་ སྨན་ ཁ་ བདུན་ཅུ། བསྔོ་རྟེན་ ཁ་ བཏགས། སྨན་ ཁ།
སྒྲིལ་གཉིས། ལྷོ་རས་བཅས། སྐྱེད་ཚལ་གོང་དུ་མང་ཇའི་རྟེན་ཇ་བར་ཁག །བསྔོ་
རྟེན་ཁ་བཏགས་སྨན་ཁ་ལྷོ་རས་བཅས། གུར་གྲྭ་ཚང་དུ་མང་ཇ་རྟེན་ཆུང་ངུ་ཇ་བར་
ཁག་དང༌། སྤྱི་འགྱེད་བར་ཁག་ ཕྱེད་གཉིས། བསྔོ་རྟེན་ཁ་བཏགས་སྨན་ཁ་ ལྷོ་
རས། རྣམ་སྲས་པ་ལ་མང་ཇ་སྡོར་དོད་བཅས་ལ་ཇ་ཉག་གསུམ་དང་འབུལ་ཆུང་
སྨན་ཁ་དོ། །མགོན་པོ་ཏྲཀཱད་ལ་སྙན་དར་བཅས། ཆུ་འདུས་རྫོང་པ་ལ་མང་ཇ་ཚྭ་
འོ་རིན་བཅས་ལ་ཇ་ཉག་ཕྱེད་བཞི། ཊ་ཀ །སྨན་ཁ་དོ་འབྲེལ། བསྔོ་རྟེན་དར་རས་
སུམ་ཚན། སྲད་དགོན་གསར་དུ་མང་ཇ་ཚྭ་འོ་རིན་བཅས་ལ་ཇ་ཉག་ལྔ། སྨན་ཁ་
དོ་འབྲེལ། མགོན་པོ་སྟག་ཞོན་ལ་སྙན་དར། བྱེ་སྤེ་དགོན་གསར་དུ་ཇ་ཉག་ཕྱེད་
- 86 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དོ། །མར་ཉག་བཞི། སྤྱི་འགྱེད་སྨན་ཁ་བཞི། གསེར་མདོག་ཅན་དུ་མང་ཇ་ཚྭ་འོ་
རིན་བཅས་ལ་ཇི་ཉག་བཅུ་གསུམ། བསྔོ་རྟེན་དར་རས་སུམ་ཚན་བཅས། སྣར་
ཐང་དུ་མང་ཇར་ཇ་ཉག་བཅུ་གསུམ། མར་མེ་ཇ་སྡོར་བཅས་ལ་མར་ཁལ་གཉིས་
དང་ཉག་བཅུ་གསུམ། སྙན་དར་དགོས་བྱ་བཅས་ལ་ཁ་བཏགས་སྨན་ཁ་བཞི། །
བསྔོ་རྟེན་དར་རས་ལྔ་ཚན། རྟ་ཚོ་རབ་གླིང་བཅས་པའི་གྲོང་དུད་ཆུང་བཅས་ལ་
སྨན་ཁ་རེ་དང་། ཐུན་མོང་དུ་ཁ་བཏགས་རེ། ཁྱོན་ཁ་བཏགས་སྨན་ཁ་འབྲེལ་བཅུ་
གཉིས། སྐྱེད་ཚལ་གོང་དུ་མང་ཇ་སྡོར་དོད་བཅས་པར་ཇ་བར་ཁག །བསྔོ་རྟེན་
དར་རས་ལྔ་ཚན། སྐྱེད་ཚལ་འོག་ཏུ་མང་ཇ་ སྡོར་དོད་བཅས་ལ་ཇ་བར་ཁག །
བསྔོ་རྟེན་དར་རས་ལྔ་ཚན། བཀའ་བརྒྱད་སར་མང་ཇ་ཇ་ཉག་དོ། མར་ཉག་ལྔ།
སྙན་དར་སྨན་ཁ། དཔལ་ས་སྐྱ་གོང་དུ་ལོ་དེའི་ཟླ་བ་ལྔ་པར་ངེད་རང་སོང་སྟེ། དེ་
སྐབས་བསམ་གླིང་ལྷ་མོ་མཆོད་དུ་གོང་མ་ཕེབས་སྐབས་འདུག་ཅིང༌། འཇམ་
དབྱངས་ཆེན་པོར་དགུ་ཚན་གསུམ་ཕུལ་བའི་ཐོག་མར། སྟོན་པའི་གསེར་སྐུས་
གཙོས་པའི་དགུ་ཚན། ཇ་འཁོར་དྲུག་གིས་གཙོས་པའི་དགུ་ཚན། གོས་སི་སེར་
པོས་གཙོས་པའི་དགུ་ཚན། དཀར་པོ་རྒྱང་གྲགས་གཉིས་ལ་ཇ་ཆུང་ངུ་ཇ་བར་
ཁག་ གཉིས་ རེ། མར་ཁལ་ཕྱེད་བཞི་ རེ། སྤྱོད་ ཆར་ ཇ་ཉག་ སུམ་ཅུ་ སོ་ གསུམ།
མར་ཉག་སུམ་ཅུ་སོ་གཉིས། ལྷ་ཁང་མཁན་པོར་དར་རས་ལྔ་ཚན། ལྷ་ཁང་ཡོངས་
རྫོགས་ལ་གསེར་ཆབ། མར་མེ། སྙན་དར། སྤོས་རྒྱས་པ་རེ། རྗེ་བཙུན་མར་དགུ་
ཚན། གཉེར་ ཁང་ཕྱག་མཛོད་དུ་དགུ་ཚན་རེ། བྱས་འགྱུར་དུ་ སྙན་དར་མར་མེ་
མང་ཇ། སྐྱེས་ལེགས་དུ་མང་ཇ་མར་མེ་སྙན་དར། བསམ་གླིང་དུ་མང་ཇ་མར་མེ་
སྙན་དར། ཁྲོ་ཕུར་སྙན་དར་མར་མེ་མང་ཇ་གཉིས། བྱམས་པར་གོས་ཡུག་ལི་ཁྲི་
- 87 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
གཅིག །སྙན་དར་ དང་བརྒྱ་མཆོད། བསྔོ་རྟེན་ དར་ རས་ལྔ་ཚན། ར་ས་ནོར་བུ་
ཆོས་འཕེལ་དུ་མང་ཇ། དེའི་མཇུག་ཏུ་ངན་ཕོངས་ལྔ་བརྒྱ་སྐོར་ལ་སྨན་ཁ་རེ་དང་
རྩམ་པ་རག་ཕྲུག་རེ། རྣམ་འབྱེད་སོགས་དགོངས་པ་ཆོས་དབྱིངས་སུ་རྫོགས་པའི་
བགྱི་བ་གང་ལྕོགས་བསྒྲུབས། དེ་ལྟ་བུའི་རྡོ་རྗེ་འཆང་ཆེན་པོ་དང་གཉིས་སུ་མེད་
པ་དེ་ཉིད་ནི་གཞོན་ནུ་ཉིད་ནས་དམ་པའི་ཆོས་ཀྱི་སྒོར་ཞུགས་ཏེ། མཁས་བཙུན་
བཟང་གསུམ་གྱི་ཡོན་ཏན་བརྗོད་དུ་མ་མཆིས་ཤིང་སངས་རྒྱས་ཀྱི་བསྟན་པ་རིན་
པོ་ཆེའི་བདག་ཉིད་ཆེན་པོ། ངེས་པ་དོན་གྱི་དཔལ་དྲུག་པ་རྡོ་རྗེ་འཆང་ཆེན་པོ་
འཇམ་མགོན་ལྷུན་གྲུབ་དཔལ་ལྡན། ཤར་ཆེན་ཡེ་ཤེས་བཟང་པོ། དཔལ་ས་སྐྱ་
པ་ ཀུན་ དགའ་ བཀྲ་ཤིས་ ཡབ་སྲས། རྩེ་ གདོང་ ཞབས་དྲུང་ རིན་ པོ་ ཆེ། འཇམ་
མགོན་ སངས་ རྒྱས་ ཕུན་ཚོགས། ཤར་ཆེན་ སངས་ རྒྱས་ བསྟན་འཛིན། ཤར་ མི་
ཉག་གི་སྟོན་པ་ཆེན་པོ་བྱམས་པ་ཚུལ་ཁྲིམས་དཔལ་བཟང་། འཇམ་དབྱངས་ཤེས་
བྱ་བཟང་པོ། བྲང་ཏི་ཤེས་རབ་རྒྱ་མཚོ། སྡོམ་བརྩོན་ཕྲིན་ལས་རྒྱ་མཚོ། མུས་ཆེན་
ཀུན་དགའ་རྒྱ་མཚོ། ཤར་ཆེན་བློ་གྲོས་ གྲགས་པ། མཚུངས་མེད་བསོད་ནམས་
དཔལ་ལྡན། བྱམས་པ་བསོད་ནམས་བཟང་པོ་སོགས་ཡོངས་འཛིན་དུ་མས་རིམ་
བཞིན་བཀའ་དྲིན་གྱིས་རྗེས་སུ་བཟུང་བ་ལ་བརྟེན་ནས་ཐོས་བསམ་སྒོམ་གསུམ་
མཐར་ཕྱིན་ཏེ། རྒྱུད་སྡེ་རྒྱ་མཚོའི་ཚོགས་རྣམས་ཀྱི་ཕ་རོལ་ཏུ་སོན་ནས། ཐོག་མར་
ཤར་ཆེན་ཁུ་དབོན་དང༌། འཇམ་མགོན་སངས་རྒྱས་ཕུན་ཚོགས་རྣམས་ཀྱི་གོ་རེ་
ལེན་ཡུན་དུ་མཛད་ནས་དམ་པ་དེ་དག་གི་སྤྱན་རས་ཀྱི་འབྲས་བུ་ལྟར་འཚོ་བ་ཞིག་
ཏུ་ གྱུར་ཅིང༌། དགུང་ལོ་སུམ་ཅུའི་སྐབས་ སུ། ཤར་ཆེན་བློ་གྲོས་ གྲགས་ པའི་
བཀའི་བདུད་རྩི་སྤྱི་བོར་ཕེབས་པ་ལ་བརྟེན་ནས། མདོ་ཁམས་སྟོད་ཀྱི་ཕུན་སུམ་
- 88 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཚོགས་པའི་སའི་ཆ་སྒ་ལྡན་སྐྱུར་གསུམ་དུ་གྲགས་པའི་ནང་ནས་སྐྱུ་རའི་ཡུལ་དུ་
གཏོགས་པ་དཔལ་ཐག་ལུང་དགོན་དུ་འབུལ་སྡུད་པར་ཕེབས་ཏེ། དྭའུ་བླ་དགོན་
གྱིས་གཙོས་དད་ལྡན་རྣམས་ཀྱི་སྐྱབས་མགོན་དམ་པར་ལོ་བརྒྱད་ཙམ་བཞུགས།
ཨེ་ཝམ་དུ་འབུལ་སྐྱེལ་ལན་ལྔ་མཛད། སྒར་གཞིས་ཕུན་སུམ་ཚོགས་པ་གསར་དུ་
བཙུགས་ཏེ། མཁན་ཆེན་བཀྲ་ཤིས་ལྷུན་གྲུབ་དེ་ཉིད་དེ་སྐབས་གནམ་ཕུ་རྣམ་
རྒྱལ་གླིང་དུ་དབོན་པོ་བསྟན་ འཛིན་ གྱི་ བླ་མཚན་དུ་ཕེབས་ཡོད་འདུག་ པར། །
དབོན་པོ་བསྟན་འཛིན་གྱིས་བསམ་པ་བཟང་པོ་ཞིག་གིས་མཐུན་འགྱུར་ཡང་དག་
པ་ཞིག་མ་མཛད་པར་བརེ་ཞིག་ཅུང་ཟད་ཐུགས་བསུན་པ་ལྟ་བུར་གྱུར་སྐབས།
བདག་ཅག་གི་ཁུ་བོ་དམ་པ་དེ་ཉིད་ཀྱི་ཐུགས་དགོངས་ལ་དམ་པ་དེ་ཉིད་གཞན་
དང་མི་འདྲ་བའི་སྐྱེས་ཆེན་ཞིག་འོང་བར་གཟིགས་ཏེ། སྐུ་མཆེད་སེར་སྐྱ་གཉིས་
ཆར་ཐག་ལུང་སྨོན་སྐྱིད་སྒར་དུ་བྱོན་ན་ལེགས་ཚུལ་ཞུས་ནས་ལོ་གསུམ་མཉམ་དུ་
བཞུགས་ཏེ་ཟབ་ཆོས་ཀྱི་རིམ་པ་རྣམས་ཕུལ་ནས་སྒར་གྱི་གདན་ཚབ་མཛད་པས་
སྐུ་བསོད་ཆེ་ཞིང་མཁས་གྲུབ་དམ་པར་གྱུར་ནས་བསྟན་པའི་རྒྱལ་མཚན་དམ་པར་
གྱུར་སོང༌། ཁུ་བོ་ཉིད་དབུས་སུ་ཕེབས་ནས་ཤར་ཆེན་ཆོས་ཀྱི་རྒྱལ་པོ་དང་བྱམས་
པ་ཚུལ་ཁྲིམས་དཔལ་བཟང་ལ་སོགས་པས་ཆོས་ཀྱི་བདག་པོར་མངའ་གསོལ་ཏེ་
ཨེ་ཝཾ་ པའི་ཟུར་ འཆད་ པ་མཛད་དེ། ཐོག་མར་ ཀླུ་ལྡིང་ གི་མི་འཁྲུགས་ ཁང་དུ་
མཁའ་འགྲོ་མ་རྡོ་ རྗེ་ གུར་ གྱི་དཀྱིལ་འཁོར་ གྱི་དབང་ ཚོགས་ཆེན་ལ་ཕུལ་བ་
སོགས་མཛད། རིམ་གྱིས་ཨེ་ཝཾ་གཟིམས་ཁང་འོག་ཏུ་ལོ་གྲངས་ཁ་ཤས་བཞུགས།
དཀྱིལ་འཁོར་རྒྱ་མཚོའི་བདག་ཉིད་ཆེན་པོར་གྱུར་ནས་སླར་ཡང་ཨེ་ཝཾ་ཕན་བདེ་
ཁང་གསར་དུ་བཞུགས་གནས་མཛད་དེ། བསྟན་པ་རིན་པོ་ཆེ་ལ་འཛིན་སྐྱོང་སྤེལ་
OL



༠
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ ་
གསུམ་དང༌། ཞར་བྱུང་དུ་སྒྲུབ་པའི་རྒྱལ་མཚན་བཙུགས་ནས་དག་པ་མཁའ་སྤྱོད་
ཀྱི་ཞིང་དུ་ཕེབས་པ་གདོན་མི་ཟ་བ་ཡིན་ནོ། །ཆོས་ཀྱི་སྲས་སུ་གྱུར་པ་ཡང་། རྡོ་རྗེ་
འཆང་བྱམས་པ་བསོད་ནམས་དཔལ་ལྡན། བྱམས་པ་བསོད་ནམས་བཟང་པོ།
འཇམ་མགོན་བཀྲ་ཤིས་ལྷུན་གྲུབ། བྲང་ཏི་ནམ་མཁའ་བསམ་འགྲུབ། ཤར་པ་
དཔལ་ལྡན་བཟང་པོ། མཁན་ཆེན་སངས་རྒྱས་དཔལ་བཟང༌། རྡོ་རྗེ་སློབ་དཔོན་
བློ་གྲོས་ཕུན་ཚོགས། སངས་རྒྱས་ཚུལ་ ཁྲིམས། རྗེ་དྲུང་ དཔལ་ལྡན་ ལྷུན་གྲུབ།
སྤང་ཤར་ བླ་ མ་ ཁུ་དབོན། མཚུངས་མེད་ ཀུན་ དགའ་རྣམ་རྒྱལ། དཀོན་མཆོག་
རྒྱལ་མཚན་རྣམས་ཀྱིས་གཙོས་སྟོད་མངའ་རིས་སྐོར་གསུམ། དབུས་གཙང་ཁམས་
གསུམ། ལྷོ་མོན་སོགས་ཀྱི་བསྟན་འཛིན་གྱི་བླ་མ། དབོན་པོ། སྤྲུལ་སྐུ། རྡོ་རྗེ་སློབ་
དཔོན་རྣམས་དང༌། གཞན་ཡང་བདག་ཅག་གིས་གཙོས་སྐལ་ལྡན་གྱི་བུ་སློབ་སྟོང་
ཕྲག་བཅུར་ལོངས་པ་སོགས་མཆིས་ཤིང༌། ཐུགས་དམ་གྱི་རིམ་པ་ལའང་སྔ་ཐུན་
གྱི་རིགས་ལ། སྒྲོལ་དཀར་ཡིད་བཞིན་འཁོར་ལོའི་འོད་ཟེར་དྲུག་སྦྲགས། བིརླ་
པའི་སྲུང་བ་ཕྱི་ནང་སྦྲགས་མ། ལམ་ཟབ་ཕྱི་ནང་སྦྲགས་མ། ནཱ་རོ་མཁའ་སྤྱོད་ལ་
ༀ་གསུམ་མ་སུམ་བརྒྱ་བས་མི་ཉུང་བ། ཀྱེ་རྡོར་མངོན་རྟོགས་ལམ་དུས་སྦྲགས་མ་
རླུང་སྦྱོར་དང་བཅས་པ། འཇམ་དཔལ་དཀར་པོ། འཕགས་པ་སྤྱན་རས་གཟིགས་
མདོ་ཁམས་ཤར་ཕྱོགས་མ་དང་མ་ཎི་སྟོང་ཚར་རེ་ལས་མི་ཉུང་བ། རྡོ་རྗེ་བྲག་རྫོང་
མ་ལ་ཡི་གེ་བདུན་མ་སྟོང་ཕྲག་རེ། གཏོར་མའི་རིམ་པ་ལ། དཀར་གཏོར་ཆ་བཞི།
ཛམྦྷ་ ལ་ དཀར་པོ། སེར་པོ། ནག་པོ། དབྱུ་ གུ་སྤུན་གསུམ། བརྒྱ་ རྩའི་ རིམ་པ།
བྲུལ་གཏོར་ཆུ་སྦྱིན་བཅས་དང༌། མཇུག་ཏུ་ཟ་བྱེད་མཁའ་འགྲོའི་སྦྱིན་སྲེག་བརྒྱ་
ཚར་གསུམ། བར་སྐབས་ཀྱི་རིམ་པར་གྲགས་རྒྱལ་གྱི་བསྟོད་པ་ཆོས་རྣམས་མ་



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དང༌། ཀུན་དགའ་བཟང་པོའི་ བསྟོད་ པ་མདོ་རྒྱུད་མ། བྱང་ སེམས་ ཟླ་བ་རྒྱལ་
མཚན་གྱི་བསྟོད་པ་བཅས་ཤོ་ལོ་ཀ་གསུམ་ལ་བརྒྱ་ཚར་རེ། ལྟུང་བཤགས་ནས་
བཟུང་ཆོས་སྤྱོད་ཕྱི་ནང་ཚར་རེ། འཇམ་དཔལ་མཚན་བརྗོད་ཚར་གསུམ། སྨོན་
ལམ་ རྣམ་ གསུམ་ ཚར་ གསུམ། རྣམ་ རྒྱལ་ གཟུངས་ ཚར་ བཅུ་ གསུམ་ རེ། རྣམ་
འཇོམས་གཟུངས་ཚར་ལྔ་རེ། མཇུག་ཏུ་འགྲོ་ལ་བདེ་སྐྱིད་མ་བཅས་བཀྲ་ཤིས་ཀྱི་
བར་དང༌། གཟིམས་ཁང་ནང་དུ་ཞབས་སྐོར་བརྒྱ་ཚར་རེ། དགོངས་མོའི་སྐབས་
སུ་ལམ་ཟབ་ཕྱི་ནང༌། བིར་སྲུང་ཕྱི་ནང༌། མཁའ་སྤྱོད་མ། ཀྱེ་རྡོར་ཕྱི་ནང༌། སྔ་
དགོངས་གང་བབ་ལ་རྡོ་རྗེ་འཇིགས་བྱེད་བསྐྱེད་རྫོགས་ཀྱི་ཉམས་ལེན་དང༌། རྩ་
སྔགས་ཕྲེང་སྐོར་རེ། སྙིང་པོ་སྟོང་ཕྲག་རེ། ཉེ་སྙིང་ཕྲེང་སྐོར་རེ་མ་ཆག་པ། འབྱུང་
འདུལ། སེང་གདོང་མ་སྔོན་མོ། གུ་རུ་དྲག་དམར་རྩ་ སྔགས་སྟོང་ཚར་རེ། མགོན་
པོ་བྲག་རྫོང་མ་ཕྱི་ནང་སྦྲགས་མ་དང་། ཡི་གེ་བདུན་མ་སྟོང་ཚར་རེ། ཤཱ་ས་ན་བརྒྱ་
ཚར་རེ་མ་ཆག་པ། གཏོར་བསྔོའི་རིམ་པར། ཀྱེ་རྡོར། འཇིགས་བྱེད། རྣལ་འབྱོར་
མ། འབྱུང་ འདུལ། གུར་ ལྕམ་ དྲལ། ཞལ་ བཞི་ པ། ཟངས་ གྲི་ ཅན། བྲན་ བདུད།
ལས་མགོན་མིང་སྲིང་། དུད་སོལ་ལྷ་མོ། དུར་ཁྲོད་བདག་པོ། མགོན་དཀར། སྟག་
ཞོན། ཏྲཀཱད། ཕྱོགས་ སྐྱོང་ བཅུ། ལས་ གཤིན། དམག་ ཟོར་ མ། མཁའ་ འགྲོ་ སྤྱི་
གཏོར་བཅས་རྣམས་མ་ཆག་པ་ཉམས་སུ་ལེན་པ་དང༌། དུས་རྒྱུན་ཐུགས་སྒམ་
ཞིང་བླ་མ་གོང་མའི་ཕྱག་ལེན་གྱི་རིམ་པ་གང་དགོས་པ་ཐམས་ཅད་ལ་ནོར་འཁྲུལ་
མེད་པ་ཞིག་དང༌། ཆོས་འཆད་པའི་བྱ་བ་གང་མཛད་པ་ཐམས་ཅད་སྦྱོར་དངོས་
རྗེས་གསུམ་ཆ་ཚང་ཞིང་བརྗོད་པ་ཕུན་སུམ་ཚོགས་པ་ཞིག་ཡིན་པ་ཀུན་གྱི་ཐུགས་
ལ་མངའ་བ་ལས། འབྲེལ་བའི་སྒོ་ནས་བསྟོད་པ་ཙམ་མ་ཡིན་ཏེ། འཇམ་མགོན་
- 91 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ས་པཎ་གྱི་གསུང་ལྟར། དུ་བ་ཡོད་ན་མེ་ཡོད་པའི་ཤེས་བྱེད་ཀྱི་དཔེ་ལ། བླ་མའི་ཡོན་
ཏན་ཅུང་ཟད་ཙམ་ཞིག་བཀའ་དྲིན་རྗེས་སུ་དྲན་ནས་འདིར་བཀོད་པ་ཡིན་ནོ། །
བདག་ནི་ཉོན་མོངས་མ་རིག་མཐུག་པོས་མིག་བསྒྲིབས་ཐར་པའི་ལམ་བཟང་སྟོར་
ནས་ཀྱང༌། །ཐར་མེད་འཁོར་བའི་གཅོང་གཡང་དོག་པོར་ལྟུང་ལ་ཉེ་བར་གྱུར་པ་
དེ་གཟིགས་ཚེ། །གང་དེའི་བརྩེ་ཆེན་ཐུགས་རྗེས་ངལ་མེད་ཐབས་ཀྱིས་ཡང་དག་
ལམ་མཁན་མཛད་པའི་དྲིན། །ས་ལེ་སྦྲམ་གྱིས་ སྟོང་ གསུམ་མ་ལུས་གཅིག་ཏུ་
བཀང་ རུང་ བཀའ་དྲིན་ གཞལ་དཀའ་སྙམ། ཞེས་ པའོ། །ལུག་ལོའི་དབྱར་ རང་
ཉིད་ ཀྱི་ ཁང་བུར་རྡོ་ རྗེ་ བྲག་ རྫོང་ མའི་ ཕྱིའི་བསྙེན་པ་བཞི་འབུམ་ཞིག་དང༌།
མཇུག་ཏུ་སྒྲོལ་དཀར་ཡིད་བཞིན་འཁོར་ལོའི་བསྙེན་པ་ཞིག་བསྡད་པར་ཞག་ལྔ་
ཙམ་ནས་ཁྲག་རླུང་འདྲ་མོ་ཞིག་གིས་རྐྱེན་བྱས་ཏེ་བཤོལ་དགོས་བྱུང༌། བྲག་རྫོང་
མའི་བསྙེན་པ་བགྱིས་པའི་སྐབས་སུ་རྨི་ལམ་སོགས་ནི་རྒྱལ་རྨི་འདྲ་མོ་ལས་ཆེར་
མ་བྱུང་། ཉམས་རྟགས་ཀྱི་ཚུལ་དུ་གནས་ཁང་དང་རང་གི་ལུས་ཀྱི་ཆ་ཤས་ལ་ཕྲན་
བུ་ཤར། དེ་སྐབས་ཀྱི་བསྙེན་པ་དལ་ཞིང་ཧ་ཅང་བཟང་བ་ཞིག་ནི་མ་བྱུང་ཞིང་།
ཁྱིམ་མཚེས་མི་ཉག་གྲྭ་པ་ཉམས་ཆུང་ཞིག་ཡོད་རུང་རྒྱལ་གདོན་གྱི་གནོད་པས་
ཅུང་ཟད་སེམས་ཁ་མ་བདེ་བས་ངེད་ཀྱི་སར་བྱིན་རླབས་ཞུ་བར་འོང་དགོས་ཟེར།
ཡང་ཡང་སྒོ་ཁར་འོང་གིན་ཡོད་འདྲ་བས་མཚམས་ཁང་དུ་བྱུང་དོགས་ཀྱིས་མྱུར་དུ་
གྲོལ་དགོས་བྱུང༌། ཡང་དེ་མུར་ས་སྐྱ་རྫོང་བྱུང་ལུགས་ཀྱི་གསེར་ཆོས་དུས་འཁོར་
ནས་ གསུངས་པའི་རྡོ་རྗེ་ཁྱུང་ཁྲ་དང༌། གྲྭ་པ་མངོན་ཤེས་ཅན་གྱི་ལུགས་ཀྱི་ ཇོ་
དམར་ གཉིས་ ལ་ བསྙེན་ པ་ མཐར་ ཕྱིན་པ་ བྱས། མཇུག་ ཏུ་ ཛ་ དམར་ གྱི་ སྦྱིན་
སྲེག་ཡིག་རྙིང་ལྟར་ངེད་རང་གི་བློས་བསྒྲིགས་པའི་སྟེང་ནས་དབང་དང་རྒྱས་པའི་
- 92 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྦྱིན་སྲེག་རེ་བླུགས་པས་རྟགས་ཉམས་མཚར་ཆེ་བ་ཞིག་ཀྱང་བྱུང་སྟེ། འཇིག་རྟེན་
དྲེགས་པའི་ཚོགས་ཀྱིས་ཟས་ནོར་བསྡུ་བ་དང༌། ལྷག་པར་ནམ་མཁའ་ལ་སྤྲིན་
སེར་པོ་ཕྱོགས་བྱང་དུ་འཁྲིགས་ཤིང་དེའི་གསེབ་ནས་འབྲུག་གི་སྒྲ་སྙན་ཅིང་ཡུན་
རིང་དུ་ལྡིར་བ། ཉི་མ་ཤར་བ། སྦྲང་ཆར་འབབ་པ། ངོར་གྱི་ཡུལ་ཕྱོགས་ཐམས་
ཅད་དུ་ལོ་ཐོག་བཟང་པོ་སྨིན་ཞིང་རྒྱས་པ། དུང་དང་རྒྱ་གླིང་མང་པོ་གཞན་གྱིས་
འབུད་པ། མི་ཆེན་མང་པོ་ལ་འདུ་བ་སོགས་རྨིས། ཡང་དེ་སྐབས་དོན་གྲུབ་གླིང་
གི་དགེ་སློང་ འདན་མ་ཚུལ་ཁྲིམས་ ཕུན་ ཚོགས་ ལ་བེག་ཙེའི་རྗེས་གནང་བྱེད་
སྐབས། སྒ་སྟོད་དུ་སྔོན་འོང་མ་མྱོང་བ་ལ་དྭའུའི་སྐྱེ་དགུ་དོན་གྲུབ་གླིང་དུ་སླེབས་
སྙམ་པ་ཞིག་བྱུང་། རྐྱང་ལུང་ཁུག་གི་ཆོས་ཁྲི་འདི་སྐྱེ་དགུ་མདའི་གྲོང་པའི་ཐད་ན་
འདུག་ཅིང་། སྒར་ཆེན་པོ་ཞིག་ན་ངེད་རང་ཁྲི་ཐོག་ཞིག་ལ་སླེབས་འདུག །དེའི་
གཡས་ན་བླ་མ་ཀུན་དགའ་རྣམ་རྒྱལ་འདི་ཁྲི་དེ་ལས་ཅུང་དམའ་བ་ཞིག་ན་འདུག །
ཁྲོམ་ཕོ་མོ་སྟོང་ཕྲག་ཙམ་ཞིག་མ་ཎི་འདོན་པ་དང་བསྐོར་བ་བྱེད་ཅིང་ཆོས་ལ་
འཚོགས་པ་ལྟ་བུ་བྱེད་འདུག །མདུན་ནས་ཆུ་ཆེན་པོ་ཞིག་འབབ་པ་མི་རྣམས་
ཀྱིས་འདི་ཙག་ ཆུ་ཡིན་ཟེར། སྟོད་ནས་མར་ཆུ་ ཆེན་པོ་ཞིག་འབབ་པ་མཛའ་ཆུ་
ཡིན་ཟེར། ཆུ་དེ་གཉིས་བསྡོངས་ནས་དགོན་པའི་འགྲམ་ནས་བབས་འདུག །སྐྱེ་
དགུ་དགོན་པ་དེ་རི་སྒྲ་འདྲ་བ་རྒྱབ་རི་མཐོ་བ། གུང་ཉག་པ། མདུན་རིའང་མཐོ་བ་
ཐམས་ཅད་ས་དཀར་སྔོ་སེར་གསུམ་ཡོད་པའི་ཉག་གེ་དེའི་སྟེང་ན་དགོན་པ་ཉིན་
སྲིབ་བྱས་ནས་ཆགས་པ། དབུས་ན་གཙུག་ལག་ཁང་དམར་པོ་སྒོ་ལྷོ་ལ་བསྟན་
ཅིང་སྣུམ་བག་ཅན་ཞིག་དང་བཅས་པའི་དགོན་ཆེ་བ་གཅིག་འདུག །
ངེད་རང་གི་བསམ་པར་དབང་གི་དཔེ་ཆ་བྱང་པོ་ནི་མེད་ད་ཇི་ལྟར་བྱེད་སྙམ་
93-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བག་ཟ་མོར་འདུག་པར། ཁྲོམ་ཐམས་ཅད་ཚོགས་བྱུང་བར་བླ་མ་ཀུན་དགའ་རྣམ་
རྒྱལ་གྱིས་བསྔོ་བ་བྱེད། ངེད་རང་གིས་ཚེ་དབང་ཞིག་བསྐུར་འཕྲལ་ཁྲོམ་ཐམས་
ཅད་བྱེར། དགོན་དུ་གདན་འདྲེན་བྱས་བྱུང་བས་ངེད་རང་གཙུག་ལག་སྒོར་སླེབས་
པ་དང༌། ངོར་གྱི་གཙུག་ལག་ཁང་ལྟ་བུའི་དབྱིབས་དོད་པ་སྣུམ་པ་ཚ་ལྡིར་བྱེད་
སྙམ་པ་ཨེ་ཝཾ་གྱི་གཙུག་ལག་ཁང་འདྲ་བ་ཞིག་འདུག །སྒོ་ཕྱེ་ཞིང་དེའི་ནང་ནས་
དགེ་སློང་ལུས་པོ་སྣུམ་བག་ལྡན་ཞིང་སྨྲ་ར་དང་ཨག་ཚོམ་རིང་བ་དཀར་པོར་ཡོད་
པ་ཞིག་གིས་ཕྲག་པ་གཡས་ན་ཁ་བཏགས་མཛོད་དར་ཆེ་ཞིང་རིང་བ་ཞིག་དང༌།
ལག་ཏུ་སྤོས་བརྒྱ་ཆག་གཅིག་སྤར་ཏེ་ངེད་ཡར་ཁྲིད་སོང་བའི་གཙུག་ལག་ཁང་གི་
ནང་ན་འབོལ་མཐོན་པོའི་སྟེང་ན་དགེ་འདུན་མང་པོས་ཁྲིག་མེར་ཁེངས་ཏེ་གོང་མ་
ལྔ་བསྟོད་གསུང་བའི་མགོ་ཚུགས་འདུག་ཅིང་ནང་ནས་བསྐོར་བ་བྱས། སྨོན་ལམ་
མང་པོ་བཏབ་ཅིང་སོང་བས་གདོང་གྲལ་མགོར་སླེབས་དུས་གཙང་ཁང་ཡོད་པ་
འདྲ་བའི་སྒོ་དྲུང་ན་མར་མེ་བརྒྱ་རྩ་མང་པོ་སྤར་བ་ཁ་དོག་སེར་ཞིང་དྭངས་པ་
འདུག །རིམ་གྱིས་བསྐོར་ནས་འོང་བས་སྒོར་སླེབས་དུས་གཉིད་སད་འདུག་པས།
སླར་ངོར་ནས་ཐོག་མར་འོང་སྐབས་དགོན་པ་ས་ཆ་ཆུ་དོད་ལུགས་རྣམས་པར་
བཏབ་པ་བཞིན་འདུག །ཆོས་ཁྲི་དེ་དགོན་པའི་རྒྱབ་ན་ཡོད་འདུག་པས་མ་ཐིག་
འདུག །གཙུག་ལག་ཁང་རྨིས་པའི་ས་ཆ་དེ་ནི་སྔོན་ཚེ་ཐར་མང་པོ་ཡོད་པའི་ར་བ་
ཆེན་པོ་ཞིག་འདུག །ད་ལྟ་དེར་གཙུག་ལག་གསར་དུ་བཞེངས་པ་འདི་འགྲུབ་པའི་
རྟེན་འབྲེལ་ཡིན་འདྲ་ཞིང་། དགེ་སློང་བགྲེས་པོ་དེ་དཔལ་གུར་གྱི་མགོན་པོའི་
རྣམ་འཕྲུལ་རང་དུ་ལྟ་བ་འདུག་ཅིང་། དེ་རྗེས་རྗེས་གནང་གི་སྐབས་སུ་དགེ་སློང་
དེ་ལ་དེ་ཚུལ་བྱས་པས་ས་ཆ་དེ་ལྟར་ཡོད་ཟེར་བར་བྱུང༌། སྟོན་ཀ་ཞིག་རྨི་ལམ་དུ་
- 94 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ནམ་མཁའ་ཤིན་ཏུ་དྭངས་པར་ཉི་མ་གཉིས་དུས་གཅིག་ཏུ་ཤར་ཏེ་རྒྱལ་ཁམས་
ཐམས་ཅད་ལ་དྲོ་ཞིང་གསལ་བས་སེམས་དགའ་བ་ཞིག་བྱུང་། ཡུད་ཙམ་ནས་ཉི་
མ་གཅིག་ཤར་ཕྱོགས་སུ་མཐོ་བར་བྱོན་སོང་ཞིང༌། གཅིག་ལྷོ་ནུབ་ཏུ་བྱོན་ནས་
རིམ་གྱིས་ཇེ་དམར་སོང་སྟེ་རྟ་ཚོའི་ཐད་ཙམ་དུ་སླེབས་སྐབས་ས་འོག་ཏུ་ནུབ་པ་
ཞིག་རྨིས་པ་ཇི་ལྟར་ཡིན་སྙམ་པར་ཤར་དུ་མཐོ་བར་བྱོན་པ་དེ་བོད་ཀྱི་སྐྱབས་
མགོན་གོང་ས་མཆོག་སྤྲེལ་ལོའི་སྟོན་རྒྱབ་འགའ་དག་ཏུ་ཆིབས་བསྒྱུར་གནང་བ་
དང༌། གཅིག་ནུབ་པ་དེ་སྡེ་དགེ་ཆོས་རྒྱལ་བསྟན་པ་ཚེ་རིང་ཡབ་སྲས་ཀྱི་བླ་མཆོད་
རྡོ་རྗེ་འཛིན་པ་ཆེན་པོ་བླ་ཆེན་ཀུན་དགའ་ཆོས་འཕེལ་ཞིང་དུ་ཕེབས་པའི་རྟགས་
སུ་ཤར། སླར་ཡང་ཕྱག་དང་མཆོད་པའི་ཡུལ་དུ་མདོ་ཁམས་ཀྱི་སའི་ཆ་རྒྱལ་ཁབ་
ཆེན་པོ་ལྷུན་གྲུབ་སྟེང་དུ་སྤྱན་འདྲེན་དུ་ལུག་ལོའི་སྟོན་ཕྱག་མཛོད་གུ་རུ་བཀྲ་ཤིས་
དཔོན་གཡོག་ཕེབས་ཏེ། མཁན་ཆེན་བསོད་ནམས་བཟང་པོའམ་མཁན་ཆེན་འདི་
གཉིས་སྐབས་སུ་གང་བབས་ཤིག་གདན་དྲངས་རྒྱུར་བྱམས་པ་བསོད་ནམས་
བཟང་པོ་དེའི་སྔོན་ནས་གློ་བོར་བསྟན་དོན་ལ་ཕེབས་དགོས་པའི་ཞལ་བཞེས་
གྲུབ་པ་དང༌། མཁན་ཆེན་རྣམ་གཉིས་ལའང་དཔལ་ས་སྐྱ་པ་ཆེན་པོ་ནས་ཐུགས་
དམ་བརྟག་པ་བཀའ་དྲིན་སྐྱོང་བར་མཁན་ཆེན་བཀྲ་ཤིས་ལྷུན་གྲུབ་དཔལ་བཟང་
པོ་ཉིད་ལྷག་པར་བབས་པ་བཅས་བསྟན་པའི་སྦྱིན་བདག་ཆེན་པོས་མཆོད་ཡུལ་
དམ་པར་སྤྲེའུ་ལོ་ཟླ་བ་དྲུག་པའི་ཚེས་མགོར་ཨེ་ཝཾ་ནས་ཆིབས་བསྒྱུར་ཏེ་ཕེབས་
ཐོག །མདོ་ཁམས་ཀྱི་བསྟན་འགྲོའི་རེ་བ་ཚུལ་བཞིན་དུ་བསྐངས་ཏེ་སླར་ཨེ་ཝཾ་
ཆོས་ལྡན་དུ་ཞབས་ཀྱིས་བཅག་པ་དང་བྱིན་རླབས་གསུང་ཐོས་སུ་མི་འོང་བའི་
རྟགས་ཀྱིས་འདུག །དེའི་དགུན་ཐོག་དབང་ལུང་མང་བར་སྟོད་སྨད་ཀྱི་བླ་མ་གྲྭ་
95 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རིགས་རྣམས་ལ་ཕུལ། བྱ་ལོ་ཟླ་བ་གཉིས་པའི་ནང་དུ་གོང་མ་ལྔ་དང་དཔལ་ལྡན་
དོན་གྲུབ་ཀྱི་དགོངས་རྫོགས་སུ་གཙུག་ལག་ཁང་དུ་བསྙེན་རྒྱས་གཉིས་དང་མར་
མེ་རྒྱ་ཆེར་ཕུལ། ནུབ་ཅིག་རྨི་ལམ་ངོ་མཚར་ཆེ་བ་ཞིག་སྣང་བ། ད་ལྟའི་ཀླུ་ལྡིང་
ཞབས་དྲུང་འདི་བློ་གྲོས་གྲགས་པའི་སྤྲུལ་པར་ངེས་ཤིང་བསྟན་པར་ཕན་པ་འོང་
སྙམ་པ་ཞིག་བྱུང་སྟེ། དེའང་ནུབ་ཅིག་སྤང་སོ་རི་ངོས་ནས་སྤང་གི་ཐེམ་བདེ་མོ་
མང་པོར་རིམ་གྱིས་འཛེགས་སོང་བས་མེ་ཏོག་དང་སྤང་ལྗང་བཟང་པོ་ཞིག་རྨིས་
པའི་མཐར་ཨེ་ཝཾ་ཀླུ་ལྡིང་གི་བཀོད་ལེགས་ན་ཉི་མ་དྲོ་བ་ཞིག་ཤར་ཞིང་། འབོལ་
གདན་སུམ་བརྩེགས་ཀྱི་སྟེང་ན་ཞབས་དྲུང་རིན་ཆེན་མི་འགྱུར་རྒྱལ་མཚན་འདི་
བཞུགས་འདུག །ངེད་ རང་ གིས་ ཁ་བཏགས་བཟང་པོ་ཞིག་དང་ཐོག་མར་སྟོན་
པའི་གསེར་སྐུ་གཅིག །དེ་རྒྱབ་བྱམས་པའི་སྐུ་ཤིན་ཏུ་སྒྲོས་པ་ཞིག་ཕྱག་ཏུ་ཕུལ་
ནས་ཞབས་པད་བརྟན་པ་དང༌། བསྟན་ཕན་འོང་བའི་སྨོན་ལམ་འགའ་བཏབ་
པས་རེ་ཞིག་ནས་ཞལ་ཤར་གཟིགས་འདྲ་མོས་བློ་གྲོས་གྲགས་པ་དེ་ཉིད་སྐུ་བག་
དྲོ་བ་ཞིག་ཏུ་སོང་བ་རྨིས་པས་ཞབས་དྲུང་འདི་ཉིད་བློ་གྲོས་གྲགས་པའི་སྐུའི་སྤྲུལ་
པ་ཞིག་ཡིན་ངེས་ཤིང་སྐུ་བསོད་དང་བསྟན་ཕན་ཆེ་བ་འོང་བར་འདུག་སྙམ་པ་བྱུང་།
ལོ་དེའི་ཟླ་བ་གསུམ་པའི་ནང་དུ་སྒ་སྟོད་ལས་སྐྱུ་རའི་ཡུལ་དུ་གཏོགས་པའི་དྭའུ་
དང་སྒྲའི་མཚམས་ཐར་ལམ་སྨོན་སྐྱིད་སྒར་དུ་འགྲོ་དགོས་པ་ཀླུ་ལྡིང་བླ་བྲང་ནས་
གསུང་བྱུང་བར། རང་ཉིད་ནི་དབེན་པ་རི་ཁྲོད་ཞིག་བསམས་ཀྱང་ལག་ཏུ་ལོངས་
པ་ནི་མི་འོང་འདུག །དེ་ལྟར་མ་བྱུང་ཕྱིན་རེ་ཞིག་དེ་ལྟར་བྱས་ཀྱང་མི་ལེགས་པ་
མེད་འདྲ་སྙམ་ནས་བཟང་ངན་ཇི་ལྟར་བྱུང་རུང་རང་གིས་ཀྱང་དེའི་དུས་མཆོད་
ཞབས་ཕྱི་ཞིག་བྱས་ན་སྐྱེ་བ་གོང་མའི་རིང་ནས་དཀོར་ཟོས་པའི་བག་ཆགས་ཀྱིས་
- 96 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འབྲེལ་པའི་ཞིང་ས་གང་དུ་ཡོད་པ་དེ་དག་གི་རྒྱུད་ལ་ཚོགས་རྫོགས་ཀྱི་རྒྱུར་འགྱུར་
བ་དང༌། ལྷག་པར་ཁུ་བོ་བླ་མ་དེ་ཉིད་ཀྱི་ཕྲིན་ལས་ཀྱི་རྗེས་སུ་སྒྲུབ་པའི་འདུན་
པས་དཀོན་མཆོག་ལ་གསོལ་བ་བཏབ། ཆོས་སྲུང་ལ་ ཕྲིན་ལས་བཅོལ་ཏེ་འགྲོ་
བར་ཐག་བཅད་དེ་ཇི་ལྟར་འོས་པའི་ལུགས་གཉིས་ཀྱི་བྲེལ་བ་རིམ་གྱིས་བཅད།
ཨེ་ཝཾ་བླ་བྲང་དུ་འཇམ་མགོན་ཚུལ་ཁྲིམས་ལྷུན་གྲུབ་ཀྱི་སྐུ་དྲུང་དུ་སོང་སྟེ་ཕན་
བདེ་ཁང་གི་གཟིམས་ཁང་སྐོར་དང་གཞན་ཡང་ ཇི་ལྟར་འོས་པའི་ཞུ་བྱ་རྣམས་
བྱས་ན་ལེགས་སྙམ་པ་བྱུང༌། དེའི་རྒྱུ་མཚན་ཡང་ལར་རང་ཉིད་སྐྱེས་ཆེན་དམ་པ་
རྣམས་སུ་མ་ཟད་འཇིག་རྟེན་ཕལ་པ་ཆུང་ངུ་ཞིག་ལའང་ཐུགས་ལ་མི་འགྲོ་བ་ཞིག་
ནི་ཆེར་མེད་རུང༌། མི་ཤེས་པ་ཕྲན་བུ་དང་གཞན་གྱི་ལྟར་སྣང་ལ་ཡང་མེད་པ་ཡོད་
པར་བདེན་པར་བཟུང་བའི་འཁྲུལ་སྣང་ངམ། འོན་ཏེ་ཐོག་མ་མེད་པ་ནས་རང་གི་
ལས་ཉོན་མང་པོ་བསགས་པའི་དབང་གིས་རྒྱུ་འབྲས་ལྟ་བུ་གང་རིགས་ཤིག་ཡིན་
པ་ནི་གོར་མ་ཆག་མོད། སྔོན་དུས་རང་གི་མཇལ་སྐབས་ཀྱང་སློབ་གཉེར་དགོས་
ཚུལ་དང་ལྷག་པར་མཁའ་འགྲོ་རྒྱ་མཚོའི་དབང་ཨེ་ཐུབ་ལྟོས་སོགས་བཀའ་དྲིན་
ཆེ་བར་བྱུང་ཡང༌། སྐབས་ཤིག་ནི་ཆོས་འཆད་ལ་ཡང་དགག་བྱ་ཡོད་པས་ལྷག་
པར་ཁུ་བོ་བླ་མ་དེ་ཉིད་ཀྱིས་དཔལ་ལྡན་དོན་གྲུབ་བསྟན་པར་བཀའ་དྲིན་ཆེ་ཞིང་
དེང་སང་དུས་ཇ་མེད་པ་འདི་མི་ལེགས་པ་འདུག་དགོངས་ཏེ། གདན་ས་པས་མཚོན་
ཞབས་དྲུང་རྣམས་ལ་སྙན་སྒྲོན་ཕུལ་བས་དགོངས་པར་བབ་པ་བྱུང་བ་དང༌། ལས་
ཆན་རྣམས་ལའང་ཞལ་འཕྲོས་བཅས་ལེགས་པའི་སྐབས་འདྲ་མོ་བྱུང་རུང་། ཕྱིས་
སུ་དེ་ལྟར་མི་ལེགས་པ་འདྲ་མོ་མང་པོའང་གསུང་སྐད། དེ་ལ་གཞན་གྱིས་ཀྱང་སྒྲོ་
བཏགས་མང་ཞིང་འཕེལ་བ་དང་། རང་ཉིད་ཀྱང་རི་བོང་ཅལ་སྒྲོག་ལྟ་བུ་ཞིག་སོང་
- 97 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
ཡང་། བསམ་པ་ཞིབ་ཏུ་བཏང་བས་རང་གིས་བསྟན་ཕན་ཇི་ལྟར་འོང་མི་ཤེས་
པར་ལས་ངན་མང་པོ་གསོག་པའི་དགོས་པ་མེད་སྙམ་སྟེ་ལེགས་ལམ་གང་ཆེའི་
ཟབ་དོན་ཁོ་ནར་འབད་པས་ལེགས་རབ་བྱུང་བ་ནི་དཀོན་མཆོག་གི་ཐུགས་རྗེ་ཁོ་
ན་ལགས་ཤིང༌། གོང་དུ་འཕྲོས་ལྟར་སྐུ་མདུན་དུ་སོང་བས་ཁང་ས་ནི་ལོས་འོང་།
ད་ལམ་འགྲོ་བ་ལེགས་ཚུལ་དང་སླར་ཁྱོད་རང་ཨེ་ཝཾ་པའི་བསྟན་པ་ལ་སྨོན་ལམ་
ཡོད་ན་གདན་ས་འདི་ཉིད་ཀྱང་རིམ་གྱིས་བརྗེ་འགྲོ་ཚུལ་གྱི་བཀའ་ཕེབས། དེ་
ནས་ཟླ་བ་ལྔ་པའི་ཚེས་ལྔ་ལ་སྐར་འཛིན་དང༌། ཞབས་དྲུང་ཐར་རྩེ་བཅས་རྫས་
ལུགས་གཉིས་ཀྱི་སྒོ་ནས་བདག་རྐྱེན་ཆེ་བར་གནང་། ཕུན་ཚོགས་གླིང་ན་མཁན་
ཆེན་བསོད་ནམས་ལྷུན་གྲུབ་ སྐུ་ན་ཕྲ་མོའི་ སྐབས་ སུ་བཞུགས་ཤིང༌། བསོད་
ནམས་བཟང་པོ་གློ་བོར་བཞུགས་པའི་སྐབས་ཡིན་གཤིས། དེ་དུས་ཕུན་ཚོགས་
ཁང་སར་གྱི་འགན་འཁུར་ཡང་ལོ་གཅིག་བར་ངེད་རང་ནས་བྱེད་དགོས་བྱུང་ཞིང་
གཟིམས་ཁང་རྣམས་ཉམས་གསོས་དགོས་རིགས་ལ་ཞབས་ཕྱི་གང་དྲག་ཞུས་
ཁུལ་ལ། ཐུགས་དགེས་མིན་ཇི་ལྟར་བྱུང་ཡོད་ནའང་བླ་མ་དཀོན་མཆོག་རྣམས་
དགོངས་པ་མི་ཁྲེལ་ཙམ་ཞིག་ནི་ཞུས། དེར་བཞུགས་ཀྱི་དབོན་རིན་པོ་ཆེ་ནས་
གང་ཅིའི་བདག་རྐྱེན་བཟང་པོ་མཛད་བྱུང་། ཚེས་ལྔའི་ཉིན་དགོངས་ཀར་ཀླུ་ལྡིང་
དུ་གོས་རྒྱུགས་དང་བཞུགས་ གྲལ་དུ་འབོད་པར་མགྲོན་གཉེར་ཡེ་ཤེས་རྒྱལ་
མཚན་ཅན་བྱུང་། ཀླུ་ལྡིང་སྒོ་ཁར་སླེབས་དུས་རྩྭ་ཤིང་ཆང་གསུམ་མང་པོ་ཁུར་བ་
དང་འཕྲད་པས་རྟེན་འབྲེལ་ལེགས་ཟེར་སྐད། ཚེས་བདུན་ཉིན་ཕན་ཁང་ནས་ལྷ་
བསང་བཏང་སྟེ་ཉི་མ་སྐབས་ཇའི་དུས་སུ་གཟིམས་ཆུང་དུ་སྙན་དར་དང་གཏོར་མ་
ཕུལ་ཏེ་ཕྲིན་ལས་བཅོལ། གཟིམས་ཆུང་སྒོར་ཐོན་ཏེ་སྒོ་ལྕགས་གཟེར་བ་དང་། སྤེ
- 98 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
་རོང་མ་གཡོག་འདྲེས་བསྐུར་སྨྱོན་པས་ཁ་བཏགས་དང་ཆང་སྦྱར་གང་ཁུར་བ་
རྣམས་དུས་གཅིག་འགྲིག་བྱུང་བས་ཕུད་མཆོད་ཞིག་བྱས། ལམ་དུ་ཞུགས་སོང་
བས་ ཕན་ ཁང་གི་རྟ་རྭའི་འགྲམ་དུ་སླེབས་པ་དང༌། ཐར་རྩེའི་དཔོན་གཉེར་རྟ་
མགྲིན་དཔོན་གཡོག་རྣམས་ཀྱིས་རྟ་དྲེའུ་མང་པོར་ཇ་བཀལ་ཏེ་མདོ་ནས་སླེབས་
པ་དུས་འཛོམས་བྱུང་ནས་ཇ་སར་དང་ཁ་བཏགས་བཅས་ཏེ་རྟེན་འབྲེལ་ཤིན་ཏུ་
ལེགས་པ་བྱུང་བ་དང༌། དེའི་སྔ་ལོར་འཇམ་མགོན་ཚུལ་ཁྲིམས་ལྷུན་གྲུབ་ཀྱི་སྐུ་
དྲུང་དུ་ཨེ་ཝཾ་དབང་ཁང་དུ་རྒྱུ་དབང་ལ་བྲང་ཏི་མཁན་ཆེན་བླ་གཉེར་ཕེབས་པ་
དང་དུས་འགྲིག་བྱུང་བ་དང་། ཡང་སྔ་སོར་རྒྱ་རོང་སངས་རྒྱས་བསྟན་པས་ཨེ་ཝཾ་
ཐར་རྩེའི་གཟིམས་ཁང་གི་རབ་གསལ་འོག་མར་བདེ་ལེགས་ཁང་སར་ཟེར་བར་
གནོད་སྦྱིན་བེག་གདོང་གི་རྗེས་གནང་སྩལ་སྐབས་ཀུ་རེ་ལྟ་བུས་ཁྱེད་དཔོན་སློབ་
རྣམ་གཉིས་རྡོ་རྗེ་འཆང་གི་ཁྲི་ལ་ཐོག་མར་སུ་བཞུགས་རྗེས་མ་སུས་བྱེད་གསུངས་
པ་ལྟར་ཞབས་དྲུང་རྡོ་རྗེ་འཆང་གི་གདན་ཚབ་ཏུ་བདག་ཉིད་འོང་བའི་རྟེན་འབྲེལ་
བཟང་པོ་ཡིན་འདྲ་སྙམ། དེ་ནས་ཆོས་ཁྲི་དཀར་པོར་སེར་སྐྱ་མང་པོས་སྐྱེལ་མ་
དང༌། ལ་ཆུང་ལ་ཐོག་ཏུའང་དགོན་གྱི་དབུ་ཆེ་དགེ་འདུན་མང་པོ་དང༌། ཡུལ་གྱི་
མ་རྒན་གྱིས་གཙོས་སྐྱེ་བོ་ཕོ་མོ་མང་པོས་བསྐྱལ་ཏེ་བཀྲ་ཤིས་ཕ་བོང་ཁར་བཀྲ་
ཤིས་དང་འགྲོ་ལ་བདེ་སྐྱིད་འདོན་ཚེ་ཐམས་ཅད་ཀྱི་སེམས་འཚེར་བ་ཞིག་བྱུང་
སོང་། དེར་མ་རྒན་གྱིས་བདག་ལ་ལོ་གསུམ་ནས་ཡར་ཤོག་དང་མཇལ་བའི་སྨོན་
ལམ་བྱེད་ཟེར། རང་ཉིད་ཀྱང་བློ་ཅུང་ཟད་མི་བདེ་བའི་ངང་ནས་སོང་སྟེ་ལྕགས་ཀླུ་
ཆུ་སྤེལ་དུ་ཞག་གཅིག་བསྡད་དེ་ཚེ་དབང་ཞིག་བྱས། དེ་ནུབ་ཞབས་ཏོག་བཟང་བ་
བྱུང་ཞིང་ཆང་རྫ་ཞིག་འགྱེལ་ནས་ཁྱིམ་ཐམས་ཅད་ཁེངས་སོང་བས་མི་ལེགས་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པའམ་ཇི་ལྟར་ཡིན་སྙམ་པར། ཕྱིས་སུ་ཁོང་རང་ཚོ་ལ་བདེ་མོ་བྱུང་འདུག་ཅིང༌།
རྒྱབ་སོང་ངེད་རང་མཁན་པོའི་མིང་བཏགས་སྐབས་ཁོ་རང་ཚོའི་དགེ་སློང་བཀྲ་
ཤིས་ཕུན་ཚོགས་ངེད་ཀྱི་གྲོགས་སུ་འབྱོར་ནས་དམ་ཚིག་མི་ཉམས་ཙམ་འོང་བའི་
རྟེན་འབྲེལ་བཟང་། ཞ་ལུར་ཞག་གཅིག་བསྡད་དེ་མང་ ཇ་བཏང་བ་དང་རྟེན་
གསུམ་རྣམས་སུ་སྙན་དར་དང་བཅས་ཏེ་ཞིབ་པར་མཇལ། དེ་ནུབ་ངོར་བླ་བྲང་གི་
གཟིམས་ཁང་ཐོག་གི་མགོན་པོའི་ཐུགས་བཙུགས་པ་ཐམས་ཅད་སོ་སོར་ཕབ་སྟེ་
བླ་བྲང་སྟེང་ན་བསྐྱེལ་འདུག་ཅིང་། ངེད་རང་གི་བློ་ལ་འདི་ཅི་ཡིན་སྙམ་པ་ཞིག་ཤ
ར་ཡང་ རང་གཞན་ཀུན་ལ་ཆོས་སྐྱོང་གི་ཐུགས་མ་མཉེས་པའི་རྟགས་སུ་ཤར།
དེའི་ཕྱི་ཉིན་སྤེ་ཞིར་བསྡད་སྡེ་པ་ཡབ་སྲས་ཀྱིས་ཞབས་ཏོག་གཟབས། དེ་ནས་
རིམ་གྱིས་གླང་བུ་མཛོ་བཟང་བྱས་སོང་བས་འུ་ཡུག་མདར་སླེབས་མཚམས་བྱེ་
མའི་གད་ངོས་ཀྱི་འགྲོ་ལམ་ཞིག་ནས་ཐོན་འཕྲལ་གཙང་པོའི་འགྲམ་དུ་སླེབས་
པས་རླུང་འཚུབ་འཇིགས་པ་ཞིག་བརྒྱབ་འཕྲལ་ངེད་ཀྱི་དབྱར་ཞྭ་སྤུར་ཏེ་ཆུ་འགྲམ་
དུ་དེའུ་མི་ཟིན་པ་བྱུང་བ་ཐོབ་རྒྱལ་གྱི་རྒྱལ་པོ་དེའི་ཆོ་འཕྲུལ་ཡིན་པ་འདྲ། དེ་ནས་
ཞག་གཅིག་གིས་གོས་སྔོན་ལྷ་ཁང་ནས་བརྒྱུད་དེ་སྟག་རྩེར་སླེབས། ཡར་ལམ་
གོས་སྔོན་གྱི་གྲོང་པ་ཕོ་མོ་ཐམས་ཅད་འུར་ཞིང་ཞོ་ཆང་དང་ཚྭ་ཕྱུར་བ་དར་ཁ་སྣམ་
བུ་དང༌། ལྷག་པར་མ་རྒན་ཞིག་གིས་དངུལ་གྱི་སྤྱི་ཁབ་བཟང་བ་ཞིག་སྟེར་བྱུང་།
གནས་བདག་དམ་ཅན་དེ་ལ་གྲི་ཐུང་ཞིག་དང་ལིང་དམར་པོ་ཁ་གང་ཕུལ་ཏེ་བོད་
ཡུལ་བདེ་བའི་ཕྲིན་ལས་བཅོལ། རིམ་བཞིན་ཁལ་འགྲོས་ངན་པའི་སྟབས་ཀྱིས་
དཀའ་སེ་བ་ཞིག་གིས་གངས་དཀར་ཤ་མེད་དུ་སླེབས། ལ་ཐོག་ཏུ་གུར་ཕུབ་སྟེ་ལྷ་
བསང་དང་ཕྲིན་བཅོལ་བྱས། དེ་ཉིན་ཡུལ་དྭངས་ཤིང་འབྲོག་པ་ཞིག་གིས་བལ་
- 100 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དཀར་པོ་ལུག་རྒྱབ་གཅིག་དང་ཁ་བཏགས་ཞིག་བྱུང་། དེ་ནུབ་ཁ་བ་ཤིན་ཏུ་ཆེ་བ་
ཞིག་བྱུང་བ་དཀར་ཕྱོགས་དེ་ཉིད་དགེས་པའི་རྣམ་འགྱུར་ཡིན་ནམ་སྙམ། རིམ་
གྱིས་ཡངས་པ་ཅན་དུ་འབྱོར་གདན་ས་དེ་ཉིད་རྒྱལ་བ་ཞྭ་དམར་བའི་ གནས་
འགྲན་བྲལ་ཞིག་འདུག་པར་རྟེན་མཇལ་ཞིབ་པར་བྱས། སེམས་སྤྲོ་བ་ཞིག་བྱུང་
བས་མར་མེ་སྙན་དར་དང་མང་ཇི་གཟབས་པར་ཞུས། ཞྭ་དམར་བའི་མཛོད་པ་
རྙིང་པ་ཞིག་འདུག་པས་སྣེ་ལེན་གཟབས་ཤིང་རིལ་ནག་མར་གྲགས་པའི་བྱིན་
རླབས་རིལ་བུ་གནང༌། རིམ་བཞིན་འདམ་བརྒྱུད་དེ་ཅོག་ཙེ་ལ་ཚུར་ནང་དུ་སྒར་པ་
བསྡད། ངེད་རང་ལ་མགོར་སོང་ནས་ཀླུང་རྟ་བཙུགས་པ་དང་ལྷ་བསང་ཟབ་རྒྱས་
ཕུལ། དེར་མཐའ་འདུལ་གྱི་མཆོད་རྟེན་མང་པོ་འདུག་པར་བསྟན་འགྲོར་བདེ་
སྐྱིད་འབྱུང་བའི་ཕྱིར་རྟེན་འབྲེལ་སྙིང་པོ་མང་དུ་བཟླས་ཏེ་མེ་ཏོག་གཏོར་ཞིང་སྨོན་
ལམ་བཏབ། དེ་སྐབས་ སྒ་སྟོད་ནས་འོངས་པའི་འགྲོན་ཆེན་ཞིག་ལ་ཐོག་དེར་
སླེབས་ཏེ་མི་ཞིག་གིས་དར་ཁ་དང་ཇ་སར་ཕུལ་བྱུང་བས། ངེད་རང་དུས་ཇའི་རྟེན་
ལ་འགྲོ་དགོས་བྱུང་གཤིས་ཡར་འོང་སྐབས་ཇ་འདི་ཙམ་བྱུང་ན་ལེགས་སྙམ་པའི་
རློམ་སེམས་ཆེ་བ་ཞིག་ཀྱང་བྱུང༌། ན་གྲང་མོ་ཆེར་སླེབས་ཉིན་ཐང་ལྷའི་ཕྱོགས་
ནས་བྱུང་སྙམ་པའི་ཐོག་སེར་ཆེ་བ་ཞིག་བྱུང་ཡང་ཉེས་སྐྱོན་རང་ནི་མ་བྱུང༌། དེ་
ནུབ་ཀྱི་རྨི་ལམ་དུ་ལོ་གསུམ་ནས་རང་ཡུལ་དུ་འཁོར་ཏེ་མ་དང་ ཕྲད་པ་དང༌།
མཐར་མ་དེ་ལམ་བསྟན་བྱ་དགོས་སོགས་རྨི་ལམ་ངོ་མཚར་ཅན་རྨིས་པ་གྲོགས་
འགའ་ལ་བཤད་དེ། དེ་ནུབ་རྨི་ལམ་དུ་ངེད་རང་ཁམས་ན་ལོ་གསུམ་སོང་ནས་
ཡར་ངོར་དུ་འོང་གིན་འདུག་པར་སྤེ་རོང་ལྕགས་རི་ཤར་གྱི་སྟོད་ནས་ཡར་ཕྱུག་
གཞུང་པའི་ཁང་པའི་ཉེ་འགྲམ་དུ་སླེབས་ཙམ་ནས་བླ་བྲང་ཁག་གི་གསོལ་ཇ་ཁུར་
- 101 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
མི་མང་པོ་འདུག །ངེད་རང་བསམ་པ་མ་རྒན་དེ་ཡོད་དམ་སྙམ་པ་བྱུང་འཕྲལ་ཤར་
གླིང་པའི་སངས་རྒྱས་ནོར་བུ་འདྲ་བ་ཞིག་མདུན་དུ་བྱུང་སྟེ། དེང་སང་ཐམས་ཅད་
བདེ་བར་ཡོད་འོན་ཀྱང་ཕྱུག་གཞུང་པའི་ཁྱིམ་དུ་ཤོག་ཟེར། རྟ་བབས་ནས་དེར་
སོང་བས་ཚོམས་ཀྱི་ནང་ན་ཉི་མ་དྲོ་བ་ཞིག་འདུག་པའི་ཤར་ངོས་ན་ངེད་རང་ལ་
གདན་ཞིག་བརྩེགས་འདུག་ཅིང༌། ནུབ་ནས་ཤར་དུ་རྒྱུ་བར་གདན་དཀར་པོ་ཞིག་
གི་ཁ་ན་ངེད་རང་གི་མ་རྒན་ཡིན་ནམ་ཕྱུག་གཞུང་པའི་མ་རྒན་ཡིན་སྙམ་པ་ཞིག་
ན་ནས་འདུག་ཅིང་ཡོལ་བ་དཀར་པོ་ཞིག་བརྒྱབ་འདུག །ངེད་རང་སླེབས་འཕྲལ།
དེ་ན་རེ་ཁྱོད་ལོ་གསུམ་སྒུག །ད་དུང་ཟླ་བ་གསུམ་སྒུག་པ་ཡིན། ཁྱོད་སླེབས་པ་ནི་
ལེགས། ད་ང་ནི་འཆི་བར་འདུག་སྨོན་ལམ་བཟང་པོ་ཐོབ་ཟེར། ངེད་རང་སེམས་
ཤིན་ཏུ་སྡུག་པ་ཞིག་གིས་ད་མྱུར་དུ་ཀུན་རིག་ཞིག་བཏང་བ་ལེགས་སྙམ་ནས་
འཕྲལ་དུ་མཆོད་པ་དང་དཀྱིལ་འཁོར་བཤམས་ནས་སེམས་བསྒྲིམས་ཏེ་ཆོ་ག་
བཏོན་པས། རྡོ་རྗེ་བསྟོད་རིང་གི །ཆོས་དབྱིངས་ཡེ་ཤེས་རྣམ་པར་དག །ཟེར་བ་
དང༌། ཐག་ཟེར་བའི་སྒྲ་ཞིག་བྱུང་བར་བལྟས་པས་མ་རྒན་དེས་གོས་དཀར་པོ་
ཞིག་གྱོན་ཏེ་ངེད་ལ་ཐལ་མོ་སྦྱར་ཏེ་འཆི་ལ་ཁད་པར་འདུག་པས། དེ་འཕྲལ་
གསོལ་བ་འདེབས་པའི་དམིགས་པ་འདྲ་མོ་ཞིག་དང་སྙིང་རྗེ་ཆེ་བ་ཞིག་གིས། དེ་
བཞིན་གཤེགས་པའི་མཚན་ནས་བརྗོད་དེ་ལམ་བསྟན་ཁུལ་བྱས་པས། སླར་ཡང་
ཐག་སྒྲ་ཆེ་བ་ཞིག་དང་བཅས་སྐྲ་ཉག་མ་གསུམ་ཚངས་བུག་ནས་འཕགས་ཏེ་ངེད་
རང་གི་སྙིང་གར་འབྱར་སོང་བས་མ་རྒན་དེའི་མགོ་ནུབ་ཀྱི་གྱང་ལ་ཕྱི་བསྐྱེད་དུ་
ཐུག་པ་རྨིས། དཔོན་སློབ་དང་ཀུན་དགའ་རྒྱལ་མཚན་གཉིས་ལ་ལོ་གསུམ་ནས་
ཡར་སླེབས་ན་མ་དང་ཐུག་པ་འདུག་ཟེར་བ་བྱས། སོག་ཆུར་སླེབས་ནུབ་ཆར་པ་
- 102 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ནི་མ་བབས་ཀྱང་ཉི་མ་ཚ་མོས་ཁ་བ་ཞུ་བ་འདྲ་མོའི་ཆུ་ཆེ་བས་ཚུར་རིར་ལུས།
རང་གིས་ཁ་ཏ་མང་པོ་བྱས་ཀྱང་གྲོགས་འགའ་རེ་ཁ་ལ་མ་ཉན་པའི་དབང་དུ་སོང་
བས་ག་ཟིའི་གྲུ་པ་བཟང་པོ་ཞིག་ཡོད་པ་ཆུར་ཤོར་བས་སེམས་ཁྲལ་ཆེ་བ་བྱུང་།
ཕྱི་ཉིན་ལམ་སྟོན་བྱེད་ཀྱིན་བསྡད། དེའི་ཕྱི་ཉིན་འབྲོག་པ་འགས་ ལམ་མཁན་
བྱས་ཏེ་ཆུ་ཕ་རིར་བདེ་བར་སླེབས། དེ་དུས་དེ་ཕྱོགས་ཀྱི་སེར་སྐྱ་རྣམས་ཀྱིས་ལུང་
པ་འདིའི་མདོ་ན་དགེ་བསྙེན་ངན་པ་ཞིག་ཡོད་པ་འདི་སྟོད་སྨད་དུ་རྒྱུག་པའི་ལམ་
དུ་མི་མང་པོ་ཆུར་འགྲོ་བ་ཞིག་ཡོད་ཟེར། ངེད་རང་དེ་སྐབས་ན་ཆུང་བ་དང་སྡུག་
བསྔལ་གྱི་སྟབས་ཀྱིས་ཐར་ལམ་སྒར་དུ་སླེབས་ཐོག་ཡི་དམ་ཞིག་ལ་གསོལ་བ་
བཏབ་སྟེ། སྦྱིན་སྲེག་ཞིག་གིས་ལན་ལོན་པ་བྱེད་སྙམ་པ་བྱུང་ཡང་རིམ་གྱིས་ཚེ་
འདས་ཀྱང་བརྗེད། གཞི་བདག་ལ་ངན་གནོད་བསམ་པ་ཡང་བརྗེད་པར་ཐལ།
དེ་ཕྱིན་གྱི་ལམ་བར་རྣམས་སུ་རྒྱུས་མེད་པས་དཀའ་སེ་བ་ཞིག་གིས་མགོ་ཐོན་པ་
བྱུང༌། རག་ཤུལ་སྟོད་ནས་མར་དཀར་ལྡོམ་བྱས་པས་ལེགས་རབ་བྱུང༌། དེའི་ཕྱི་
ཉིན་ཀ་ལའི་ལ་རྩར་སླེབས། ངེད་རང་འོང་ཚུལ་གྱི་བང་ཆེན་གཉིས་སྟོད་ནས་
འགྲོ་མི་རྣམས་དང་ལྷན་ཅིག་བཏང་བ་འབྱོར་པས་བླ་མ་དཀོན་མཆོག་རྒྱལ་མཚན་
གྱིས་ཇ་འདྲེན་མཚོན་བྱེད་ཞིག་འབྱོར། དེ་ཉིན་གྲྭ་པ་རྣམས་ཀྱིས་གཡག་མང་པོར་
ཁྲག་གཏར་ཏེ་ཁྲག་ཤ་མང་པོ་བྱས་སོང་བས་ལེན་པ་ཡིན་ནམ་ཇི་ལྟར་ཡིན་རུང༌།
ཡུལ་དེའི་གཞི་བདག་བོ་རོག་ལྷ་རྒོད་ཀྱིས་སེར་བ་དང་ཐོག་ཅིག་ཕབ་བྱུང་བས་མི་
སྐྱ་རེ་གཉིས་ཡོད་པའི་ཁ་ངོ་རྣམས་ཅུང་ཟད་ཚིག་པ་འདྲ་མོ་འདུག་རུང་ཉེས་སྐྱོན་
མ་བྱུང་བས། དེའི་ཕྱི་ཉིན་སྤར་ཐང་གི་མགོའི་ཐང་དཀར་སྒྲོམ་མདོར་སྡད། དེ་
ནུབ་དྭའུ་བླ་དགོན་གྱི་ཇ་འདྲེན་མདུན་བསུ་ལེགས་པར་སླེབས། རག་ཉག་གི་ཡོན་
- 103 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བདག་ཨ་ཚེ་ཕྱག་རྡོར་ཟེར་བས་ཐོག་མར་གཡག་མགོ་དཀར་སྤུ་མཚན་ལེགས་པ་
ཞིག་ཕུལ་བྱུང་བ་རྟེན་འབྲེལ་བཟང་ཞིང་། དེ་ནས་བླ་མ་གོང་མའི་ཆོས་ཁྲིའི་མལ་
སྦི་དིས་ན་ཁར་བླ་མ་བློ་གྲོས་ཕུན་ཚོགས་བཞུགས་པ་དང་མཇལ་ཏེ་སྒར་ཕན་ཚུན་
དུ་ཞག་བདུན་ཆོས་སྒར་བརྒྱབས་པས། ནུབ་ཅིག་རྨི་ལམ་དུ་ཚེ་ལུང་ན་ཁའི་ཐད་
ཙམ་ན་ཆུ་མི་བཟང་པོ་མེ་ཏོག་གིས་བརྒྱན་པ་ཞིག་འདུག །ངེད་རང་དང་ཨ་ཁོང་
དབོན་པོ་སངས་རྒྱས་རྒྱལ་མཚན་གཉིས་འདུག་པས་ནམ་མཁའ་ལ་སྤྲིན་དཀར་
པོས་ཁྱབ་པར་གྱུར་པའི་དབུས་ན་བར་མཚམས་ཅུང་ཟད་བྱེ་བའི་ནམ་མཁའ་ཤིན་
ཏུ་སྔོ་ཞིང་སྣུམ་པ་ལ་རྣམ་བཅུ་དབང་ལྡན་འབྱུང་ལྔའི་ཁ་དོག་དང་མཐུན་པ་ཞིག་
གསལ་བར་མཐོང་། ངེད་རང་གིས་དེ་ནས་ཚིགས་བཅད་གཅིག་ཐོས་པ་ཉན་ཞིང་
ཁོང་གིས་ས་གཞོང་སྟེང་དུ་ཕབ་པའི་ཚུལ་བྱེད་པ་རྨིས་རུང་། ཚིགས་སུ་བཅད་པ་
དེ་མྱུར་དུ་བྲི་མ་ཐུབ་པར་ཡལ་སོང་བ་རྨིས། ཡུལ་དེའི་སེར་སྐྱ་ཐམས་ཅད་ཀྱིས་
འབུལ་བ་རྒྱ་ཆེར་ཕུལ་ཞིང་ཁྲོམ་ཚོགས་ཀྱང་ཆེ། ལྷག་ཏུ་དེ་སྐབས་ངེད་རང་གི་གྲྭ་
རྒན་ཕུན་ཚོགས་རྣམ་རྒྱལ་ཟེར་བ་ཞིག་དོན་གྲུབ་གླིང་ན་ཡོད་པའི་རྨི་ལམ་དུ།
སྤར་ཐང་གཞུང་ལ་བླ་ཆེན་ཞིག་རྟ་དམར་པོ་གྲྭ་པ་སྐུ་མཚན་འདྲ་བ་གཉིས་ལས་
གཅིག་ཆིབས། གཅིག་ལ་བེམ་བྱས་ཏེ། སྟེང་ན་གདུགས་སེར་པོ་ཞིག་བསྐོར་གྱིན་
འོང་བར་དེའི་སྔོན་ནས་རྨིས་ངེས་འདུག་པས། དོན་ལ་ཡང་གྲྭ་པ་དེ་བྱུང་ནས་ཉིན་
ཁ་ཤས་ནས་སྔོན་ལ་བླ་མ་དཀོན་རྒྱལ་བས་རྟག་སེར་བྱ་ཞེས་པ་ཕུལ་བ་དང༌། དེ་
རྗེས་སུ་དྭའུ་མེར་རྒན་དབོན་པོ་རྟ་རླུང་དམར་ཞེས་པ་དེ་དང་འདྲ་བ་ཞིག་ཕུལ་བྱུང་
བ་གཉིས་ཀའང་དམར་གྲྭ་བཟང་བ་རེ་འདུག་ པས་ ཁོ་ཟེར་བ་དེ་བདེན་པར་
མཆིས། དེ་ནས་སྒར་བཏེག་སྟེ་ཀླུ་ནག་སྒེས་སུ་དབང་ཆོས་ཞག་བདུན་བྱས་པར་
- 104 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འབུལ་ནོད་ཆེ་ཞིང་ཁྲོམ་རྒྱས་པར་གྱུར། ཨ་ཁོང་ བླ་མ་སྐུ་མཆེད་ཀྱིས་སྒར་དུ་
གདན་འདྲེན་དང་སྣེ་ལེན་གཟབས་པར་གདའ། དྭའུ་སྨད་དུ་སོང་སྟེ་འཛམ་ཆུ་
ཁར་དབང་ཆོས་ཞག་བདུན་བྱས། དཔོན་ཁག་རྣམས་ལར་གྲུབ་མཐའ་ཁྱད་མེད་
འདྲ་མོའི་ནང་ནས་ཀར་འབྲུག་རྣམས་ལ་ཞེན་ཆེ་བ་ཡོད་འདྲ་རུང༌། རང་ཉིད་ལ་
མཐོང་གྲོལ་གྱི་ཁྲོམས་ཚོགས་འབུལ་བ་འོང་བ་ལ་དེ་སྐབས་ཀྱི་འབུལ་བ་རྒྱ་ཆེ་
བའི་དཔེ་ཞིག་བྱེད་ཀྱིན་འདུག ། ་
ལྷག་པར་ས་དེར་རྩྭ་མི་སྐྱེ་བ་ལོ་གཉིས་ཙམ་བྱུང་འདུག་རུང་། དེ་ལོ་རང་གི་
སྒར་ཤུལ་རྣམས་དང་དེའི་ཕྱི་ལོར་ཡང་མི་སྲིད་པ་ལྟ་བུའི་རྩྭ་དང་མེ་ཏོག་ནི་རྒྱས་
ངེས་འདུག །དེ་ནས་ཐོག་མར་བདག་ཉིད་ཆེན་པོ་རྒྱ་གར་ཤེས་རབ་རྒྱལ་མཚན་
གྱི་ཕྱག་གིས་བཏབ་པའི་ཆོས་སྡེ་དོན་གྲུབ་གླིང་དུ་སོང༌། རྟ་བསུ་དང་གྲྭ་རིགས་ཀྱི་
སྤོས་སྣ་དང་བཅས་ཏེ་དབོན་པོ་ཆོས་གྲགས་ཀྱིས་འཛིན་བདག་བྱས་པའི་རྫི་བོ་
སངས་རྒྱས་རྒྱ་མཚོའི་གཟིམས་ཁང་ཞིག་འདུག་པ་དེ་གར་འདུག་གནས་བྱས་ཤིང་།
དེ་ཕྱོགས་ཀྱི་བླ་བྲང་དང་གྲྭ་མང་ཐམས་ཅད་ལ་བྱིན་རླབས་རྟེན་འདུས་དབུས་
འབབ་ལ་རོང་མང་ཇ་བསྐོལ་བ་བཏང་བ་སོགས་རྒྱས་པར་ཞུས། དེ་ནུབ་དགོན་
དེར་གཙུག་ལག་རྙིང་པའི་ནང་དུ་ངེད་རང་བསྡད་པས་གར་བྱུང་ཆ་མེད་ནས་ཨ་ཙ་
ར་དར་གོས་དང་རིན་པོ་ཆེའི་རྒྱན་གྱིས་བརྒྱན་ཅིང་མགོ་ལ་རིགས་ལྔ་གསོལ་བ།
ལག་གཡས་ཌ་མ་རུ་དང་གཡོན་དྲིལ་བུ་ཁུར་བ་ཞིག་ལྷོའི་ གྱང་གི་སྒོ་འགྲམ་
གཡས་གཡོན་རྣམས་སུ་ནམ་མཁའ་ལ་འཕུར་ཞིང་གར་མང་པོ་བྱེད་ཀྱིན་འདུག་
པ་མཐར་གར་སོང་ཆ་མེད་དུ་སོང་བས། དགོན་པ་དེ་ཉིད་རང་དར་ཞིང་རྒྱས་པ་
དང་ལོངས་སྤྱོད་ཆེན་པོ་འོང་བ་འདྲ་བའི་ལྟས་སུ་དཔལ་མགོན་རང་གི་རྟགས་
- 105 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཞིག་ཡིན་པ་འདྲ་སྙམ། བླ་སྤྱི་གྲྭ་མང་ཐམས་ཅད་ཀྱི་འབུལ་བ་བཟབས་ཤིང་རྟེན་
འབྲེལ་ཡང་ལེགས་པོ་བྱུང་། དེ་ནས་ཐག་ལུང་སྒར་དུ་སོང་བས་རག་ཉག་དེ་ཤོད་
མདར་རྟ་བསུ་མཇལ་དར་བྱུང་ཞིང་། དམར་གསུམ་སྡེ་བརྒྱད་ཀྱི་ནང་ནས་མཇལ་
དར་ཇ་ཞུས་རིམ་གྱིས་བྱུང་སྟེ་སོང་བས་དགོན་འདབས་སུ་སླེབས་དུས་ཉི་མ་རྒས་
ཁར་འདུག་པས་སེམས་ཅུང་ཟད་མ་བདེ་ཞིང་དགོན་དུ་སླེབས། རིམ་གྱིས་བླ་མ་
ཆོས་རྗེ་ཀུན་དགའ་རྣམ་རྒྱལ་དང༌། དགོན་པ་སྤྱི་གྲྭ་མང་གིས་ཞབས་ཏོག་དང་
འབུལ་བ་བཟབས་ཤིང་སྤྱི་སོས་ཇ་འདྲེན་སྐབས་བན་དཔོན་དཀོན་མཆོག་རྒྱལ་
མཚན་གྱིས་གནོང་ངོས་ལེན་གྱི་བཤད་པ་མང་པོ་བྱེད་འདུག་པར་ཁོ་རང་ངོ་སྟོད་
ཡང་སེང་ངེ་སོང་བ་འདྲ། ངེད་རང་ནི་བླ་མ་གོང་མ་དང་ཆོས་སྲུང་གི་ཐུགས་རྗེས་
གདེང་ཁེལ་གྱི་བསམ་པ་བདེ་ཞིང་སྟབས་ལེགས་སྙམ་པ་ཞིག་བྱུང༌། དེ་ནས་ནས་
སྡོམ་ལ་འབྲི་ཆུའི་རྒྱུད་དུ་སོང་བས་འབྲུ་ཚོགས་མང་རབ་བྱུང༌། དགུན་གྱི་སྒར་པ་
རྣམས་ ཀྱི་ ཐོག་མ་རྐྱང་ ལུང་ ཁུག་ཅེས་ པ་ དོན་གྲུབ་ གླིང་ གི་ཤར་ངོས་ དགོན་
འདབས་ན་ཡོད་པར་ཆོས་དབང་ཡུན་རིང་དུ་བྱས། ཁྲོམ་ཚོགས་མང་ཞིང་འབུལ་
བ་སོགས་ལེགས་པར་བྱུང་། དེ་ནས་སྲིབས་ཀྱི་ཕུ་དར་རྒྱས་གླིང་དང་འོ་ཕོམ་
དགོན་དུ་ཆོས་འབྲེལ་བྱས། དེར་ཡོད་སྐབས་སྲིབས་ཀྱི་གནས་བདག་གིས་རྟེན་
འབྲེལ་ལྟ་བུའི་རྨི་ལྟས་བྱུང་ཞིང༌། དེ་སྐབས་མི་མ་ཡིན་རྣམས་ཀྱིས་མཐུན་རྐྱེན་
སྦྱོར་བའི་ཚུལ་དང༌། སྲིབས་ཀྱི་གནས་བདག་མོ་དེ་བུད་མེད་གཞོན་ནུ་ཞིག་གི་
ཚུལ་ གྱིས་གོས་དཀར་པོ་ཞིག་ཆུ་ནང་དུ་འཁྲུད་ཅིང་ངེད་ལ་མྱུར་དུ་ལུང་པ་དེ་
ཕྱོགས་སུ་འོང་དགོས་པའི་སྐལ་མ་བྱེད་པ་རྨིས། དེ་ནས་བཟུང་སྟེ་སྲིབས་སུ་ནམ་
སོང་རུང་རུ་ང་ཕྲག་དོག་མེད་པ་ཞིག་ཤར་ཞིང༌། བྱིན་རླབས་ཞུ་བར་འོང་བའི་
- 106 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཚུལ་གྱིས་རྨི་ལྟས་ཀྱང་མང་དུ་བྱུང༌། དེ་དང་མཐུན་པར་ཉེར་འཚེ་མེད་པར་ཕྲིན་
ལས་བསྒྲུབ་པར་རོ། །རིམ་གྱིས་སྒ་ཆུང་ནང་དུ་སྒར་བརྒྱབ་སྟེ་ཉི་མ་ནི་རིང་ཞིང་
འོང་མི་ནི་ཉིན་སྐར་དང་མཚུངས་པ། རྟ་དྲེའུ་རྣམས་ནི་མ་ཎི་འདོན་པ་བདེན་ན་
དུང་ཕྱུར་ཞིག་འགྲོ་སྙམ་པ་འདུག །དེ་སྐབས་དལ་བར་འདུག་པས་ནོར་འདོད་ཆེ་
ཞིང་ཁ་ན་སིན་འདོད་ཕྱིར་ཛ་དམར་གྱི་དབང་གི་ལས་ཞིག་ཀྱང་བྱས། སྨོན་རར་
སོང་ཞག་བདུན་བསྡད། སྔར་ནས་ཨ་གྲོང་རོང་པ་ཟེར་བའི་ཡོན་བདག་ཧ་ཅང་
ཕྱུག་པོ་མེད་ཀྱང་དྲིན་ཆེན་དུ་འདུག །དབང་ཆོས་བཟབས་པས་དེར་ཡོད་ཀྱི་སྐྱེ་བོ་
ཐམས་ཅད་ཚིམ་པར་བྱས་ཤིང་འགྲོ་མགོན་འཕགས་པའི་གདན་ས་བྱིན་རླབས་
ཅན་རིན་ཆེན་གླིང་དུ་སོང༌། ཡུལ་དེར་སྒར་བརྒྱབ་སྟེ་དགོན་དུ་དབང་ལུང་གང་
དགོས་ཕུལ། གདན་ས་པ་དང་ལྕགས་ར་བ་གཉིས་ཀྱིས་འབུལ་བ་ཞབས་ཏོག་
དང་ཞན་ཁ་ཕོ་རུས་བཟབས། ཡུལ་བ་ཐམས་ཅད་དགའ་བར་བྱས། དེའི་སྔོན་ཨ་
གྲོ་རོང་དུ་རྨི་ལམ་ཞིག་ལ་སྔོན་ཨ་གཉན་དམ་པར་ཇོ་བོས་ཞབས་ཏོག་སྒྲུབ་པའི་
དཔེ་ལྟར་རྒྱམ་རྡོ་ཏི་གངས་དཀར་མཆེད་བརྒྱད་ཀྱིས་ཕྲིན་ལས་བསྒྲུབས་ཤིང༌། ཁོ་
རང་གི་ཕོ་བྲང་ན་མགྲོན་དུ་བོས་པའི་རྟགས་མཚན་ཆེ་བ་བྱུང་ཞིང་། ནུབ་ཅིག་
རྒྱམ་ཁོག་ཡིན་ཟེར་བའི་ལུང་པ་ཆེན་པོ་ཞིག་ན་འབྲོག་པ་མང་པོ་ཡོད་པ་ཕུ་ན་རྫ་
རི་དང་གངས་རི་མཐོ་བ་མང་པོས་བསྐོར་བ། དེའི་ཉེ་ལོག་ན་མཚོ་ཆེན་པོ་ཡོད་པ་
ཞིག་འདུག །རེ་ཞིག་ནས་མི་གོས་དཀར་པོ་གྱོན་པ་མགོ་ལ་རལ་པ་ཁམ་སྐྱ་རིང་
པོ་ཡོད་པ་ཞིག་བྱུང༌། མི་དེ་ལ་ལུང་པ་འདི་གང་ཡིན་དྲིས་པས། འདི་རྒྱམ་ཡིན་མ་
གའི་མདའ་འདིར་ཆེ་ཆེན་སུམ་མདོ་ཡིན། གངས་རི་འདི་རྡོ་ཏི་གངས་དཀར་བྱ་བ་
ཡིན་ཟེར། དེ་ནས་མར་ནར་ཙམ་སོང་བས་དེའི་རི་ཞིག་གི་འགྲམ་ན་ཆུ་ཞིག་ལ་
107 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
ཟམ་པ་རིང་པོ་བཙུགས་འདུག་པའི་ཕན་ཚུན་གཉིས་ན་རི་དྭགས་རྒྱ་གོ་ར་ཆེ་བ་རེ་
རེ་ལྕགས་ཐག་གིས་བསྐོར་ནས་འདུག །ངེད་རང་གི་བསམ་པར་ཕར་སོང་ན་འདི་
གཉིས་ཀྱིས་བརྡུང་འོང་སྙམ་པ་བྱུང་འཕྲལ་ཁོ་རང་གཉིས་ལངས་ཏེ་སེམས་ནི་ལྷོད་
པར་འདུག །ངེད་རང་གི་དེ་ནས་ཕར་སོང་བས་བདེ་བར་སླེབས་འཕྲལ་གངས་རི་
དེའི་ཁོག་ནས་ཕར་ལུང་པ་ཆེན་པོ་དོད་པའི་ནང་ནས་མི་དེས་ཁྲིད་དེ་མཛལ་ནང་
ཡིན་ཟེར། དེ་ནས་སོང་བས་རི་མཐོན་པོ་ཞིག་གི་རྩེ་ན་མཁར་མཐོན་པོ་བལྟ་བས་
མི་བཟོད་པ་འདུག །རིམ་གྱིས་སྒོ་ནས་ཞུགས་ཏེ་ཐེམ་སྐས་མང་པོ་འཛེགས་ཏེ་
སོང་བའི་སྟེང་ན་ཚོམས་ཆེན་བཟང་པོ་ཞིག་གིས་མཐའ་ཐམས་ཅད་ལྷོ་མོན་གྱི་
སྨུག་ གཟེབ་ ཀྱིས་ བསྐོར་ བ། གུང་ ཐམས་ ཅད་ ཕྱིར་ ཆུང་ མང་ པོ་ བསྒྲིགས་ ཏེ་
བཏིངས་ཤིང་དེའི་ཐོག་ན་མོན་པ་ཆེན་པོ་གཟུགས་མཛེས་པ་བཞི་མི་མཛེས་པ་
བཞི་སྟེ་བརྒྱད་པོས་སྣོད་སྔོན་དང་སྣོམ་ལྗང་གི་གོས་གྱོན། མགོ་རས་ཡོད་མེད་སྣ་
ཚོགས་པ་གྲལ་ལ་རིམ་གྱིས་བསྡད་ནས་ངེད་ལ་བལྟ་ཞིང་མོན་སྐད་མང་པོ་སྨྲ།
ངེད་ལ་དགའ་བའི་ཚུལ་གྱིས་དགོད་པ་དང་གཏམ་སྨྲ་བ་རྣམས་ཀྱང་ཧ་ལམ་གོ་བ་
འདྲ་མོ་འདུག །དེ་ནས་མོན་པ་གཅིག་ལངས་ཏེ་ལྡེ་མིག་མང་པོ་ཁུར་ནས་སྒམ་
ཐམས་ཅད་རེ་རེ་ནས་བསྟན། ཁང་པ་མང་པོའི་སྒོ་ཡང་ཕྱེས་ཏེ་བསྟན་བྱུང་བར་
གཞན་འགངས་ཆེ་བ་ནི་མི་འདུག །འབྲས་དང༌། གྲོ། ནས། བྲ་འོ་མང་པོ་འདུག་
པས་འདི་ཐམས་ཅད་ཁྱོད་ཀྱི་ཡིན་ཟེར་མ་ཐག་གཉིད་སད་འདུག་པས། སླར་རིམ་
གྱིས་ལུང་པ་དེའི་སྟོད་སྨད་ཐམས་ཅད་སྦྱིན་བདག་ཏུ་གྱུར་ཅིང་། སྔོན་སངས་རྒྱས་
འོད་སྲུང་ལ་སྨོན་ལམ་བཏབ་པ་ཞིག་ཡིན་འདྲ་ཞིང༌། མོན་པ་རྨིས་པ་དེ་གངས་
དཀར་མཆེད་བརྒྱད་འདི་ཐོག་མར་འཕགས་ཡུལ། དེ་ནས་གངས་རི་ཏི་སེ། དེ་
- 108 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ནས་མདོ་ཁམས་སྟོད་དུ་འཕོས་པ་ཡིན་འདུག་པས་དཀར་ཕྱོགས་ཞིང་སྟོབས་ཆེ་
བ་ཞིག་ནི་ངེས་པར་འདུག །དེའི་རྒྱུ་མཚན་གྱིས་རིན་ཆེན་གླིང་ཁྲ་ལེབ་ན་ཡོད་
ཐོག །རྒྱམ་ནས་བླ་མ་གདུང་སྐུ་སྐྱེ་ཆེ་བ་དཀོན་མཆོག་གྲུབ་པ་ཞེས་པ་ཞིང་དུ་
ཕེབས་པར་སྐུ་གདུང་བཞུ་བའི་ཕྱིར་བདག་འབོད་དུ་བྱུང་ཞིང་དེར་སོང་སྟེ་ཞག་ཉི་
ཤུ་སྐོར་བསྡད། ནུབ་ཅིག་གཏོར་བསྔོའི་ནང་ནས་གཞི་བདག་གཏོར་མ་ཐག་སྟེ་
ཁུར་བ་ཞིག་བྱུང་། བླ་མ་སྐུ་སྐྱེ་བཞུགས་པས་མཚོན་གྲྭ་ཚང་སྦྱིན་བདག་རྣམས་ལ་
དབང་ལུང་གང་དགོས་ཕུལ། འབུལ་བ་རྟ་མཛོ་གཡག་གསུམ། མར་ཐུད་སོགས་
ཉེར་མཁོ་དཔག་མེད་བྱུང་བས་ལོ་དེའི་བཙན་ས་དམ་པར་ཟིན། དེ་རྣམས་སྔོན་དུ་
བླ་མ་འཇམ་མགོན་བསྟན་འཛིན་ལྷུན་གྲུབ་ཀྱི་བཀའ་ལུང་སོགས་ཀྱི་འབྲེལ་ཆེ་
བས་དམ་ཚིག་གི་ཐུགས་རྗེར་གོ །དེ་ནས་འདན་ཡུལ་དུ་སོང་སྟེ་ཡུལ་དེ་རྣམས་སུ་
ཞིང་རྨོད་སྐབས་ཡིན་འདུག་ཀྱང་འདམ་ཐོག་དགོན་གྱིས་གཙོས་ཡུལ་མི་རྣམས་ལ་
དབང་ལུང་གང་གྲུབ་བྱས་ཏེ་གདུལ་བྱའི་འགྲོ་དོན་ལེགས་རབ་བྱུང་ནས་ཡར་
ལོག་སྟེ་ཐར་ལམ་དུ་བསྡད། སོས་ཀ་སྤང་ཐང་སྟོད་སྨད་དང་རྒྱམ་དུ་སོང་བས་
འབུལ་བ་འགྲོ་དོན་ཆེ་བ་བྱུང་ཞིང༌། ཆེ་ཆེན་སུམ་མདོར་རྒྱལ་བ་ཀརྨ་པའི་བསྟན་
འཛིན་ བླ་ ཆེན་ སངས་ རྒྱས་ སྙན་ པ་ སྤྲུལ་ སྐུ་ བཞུགས་པའི་ སྒར་ཐོག་ཏུ་ གདན་
འདྲེན་མདུན་བསུས་དང༌། སྤྲུལ་སྐུ་ཉིད་ནས་བདག་ལ་བྱམས་བརྩེས་གཟིགས་
པའི་ མཇལ་ དར་ གནང་ སྟེ་ གཟིམས་ གུར་ སྒོར་ ཕེབས་ པ་ སོགས་ ཐུགས་ ལ་
བཏགས། དེ་ཕྱིན་ཡུལ་དེར་འགྲོ་དོན་ཆེ་བ་བྱུང༌། དེ་ནས་ཚུར་སླེབས་ཏེ་འོས་བབ་
ཀྱི་བྲེལ་བ་རྣམས་བསལ། ཁྱི་ལོར་ཇ་ཉུང་ཤས་འདུག་པ་ཀླུ་ལྡིང་དུ་འབུལ་སྐྱེལ་
བཏང་། གཞན་རྣམས་ལ་ འཚམ་རྟགས་ཙམ་མ་གཏོགས་མེད། དེ་སྐབས་ནུབ་
- 109 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གཅིག་རྨི་ལམ་དུ་ངོར་གྱི་རོང་པོ་ཁང་གི་ཤར་གྱི་ལྕང་ར་དེའི་སྟོད་ནས་ཆུ་ཤྭ་ཆེ་བ་
ཞིག་བྱུང་སྟེ་སྟོད་ཐམས་ཅད་ཁྱེར་སྨད་ལུས་པ་ཞིག་རྨིས་པས། དེ་ལོ་མཁན་རིན་
པོ་ཆེ་ཚུལ་ཁྲིམས་ལྷུན་གྲུབ་དེ་ཉིད་ཞིང་དུ་ཕེབས་སོང་བ་ལ་བལྟ་བར་འདུག །ཟླ་
བ་བཅུ་པའི་ནང་དུ་རང་ཉིད་སྔར་གཞིན་རོང་དང་ལྡན་ཡུལ་རྣམས་སུ་སོང་ནས།
བླ་མ་དགོན་པ་ཡུལ་སྡེ་བཅས་སོ་སོར་རྒྱུད་དབང༌། རྗེས་གནང་གི་རིགས། རབ་
གནས། བུམ་ གཏེར། རི་ ཁྲུས། སྦྱིན་ སྲེག །བྱིན་ རླབས། བཀའ་ བསྒོ། སྐྱབས་
འགྲོའི་ སྡོམ་ པ་ སོགས་ ཇི་ ལྟར་ དགོས་པ་རྣམས་གང་ལ་གང་ འཚམ་དང༌། ས་
དཀར་བསམ་འགྲུབ་དགོན་དུ་ཡང་གུར་གྱི་མགོན་པོ་བཀའ་བབས་ལྷ་ལྔ། གུ་རུ་
དྲག་དམར་གྱི་དབང་། གཙུག་ལག་ཁང་དུ་བུམ་གཏེར་འཇུག་པ་སོགས་བྱས། དེ་
མཚམས་ཟླ་བ་གསུམ་པའི་ཚེས་བཅུ་སྐོར་ལ་སྒར་བཏེག་སྟེ་གླིང་གི་མཚམས་ཀ་
མདོ་ཐང་གི་ཚུགས་ཐོག་ནས་གླིང་དཔོན་དང་མགོ་ཟི་དགོན་པར་མཇལ་དར་དང་
མང་ཇ་འབུལ་དུ་བཏང་། དགོན་སྤྱི་ནས་ཇ་འདྲེན་ཞིག་བྱུང༌། བླ་མ་དཔལ་ལྡན་
ཚུལ་ཁྲིམས་ནས་དམའ་རོང་སྡེ་མགོ་བར་སྐྱེལ་བར་མཛད། དེ་གར་ཆོས་འབྲེལ་
ཞིག་བྱས། ཕྱི་ཉིན་ཟིལ་ལ་བརྒལ་ཏེ་འོང་བས་ལ་ཚུར་ནང་དུ་སླེབས་པའི་ལམ་
དེར་ འབྲོག་ པ་དུད་ ཀ་ལྔ་ འདུག་ པར། ངེད་ ལ་ ཁ་བཏགས། ཞོ། མར། རྒྱ་ རས་
དཀར་པོ་ཡུག །སྣོམ་དཀར་ཡུག་བཅས་དཀར་པོ་ལྔ་བྱུང་བ་རྟེན་འབྲེལ་བཟང་
སྙམ་པ་ཞིང་བྱུང་རུང༌། དེ་རྒྱབ་སྡེ་དགེར་སླེབས་པའི་རྟགས་སུ་འདུག །རིམ་གྱིས་
འོངས་ནས་མཚེར་ཁུག་གི་ཉེ་འགྲམ་གྱི་ཐང་དུ་བསྡད། གཟིམས་ཁང་སོ་མར་གད་
ཐོག་གཉེར་ཆེན་བུ་གཟུངས་རྒྱལ་བཞུགས་པར་མཇལ་དར་རྣམ་གྲངས་ཁ་ཤས་
ཕུལ་ བས་ གསོལ་ ཞབས་ བཟང་ ཞིང་ ། ཡར་ ལམ་ ཐུགས་ ཚུལ་ ཕེབས། བླ་ མ་
- 110 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སངས་རྒྱས་དཔལ་བཟང་རྫོགས་ཆེན་མགོར་བཞུགས་སྟབས་ཁོང་གད་ཐོག་སྐུ་
མཆེད་ཀྱི་བླ་མ་མཆོད་གནས་མཛད་ཅིང་དེ་གར་བཞུགས་ཡོད་པ་ལ་ངེད་ནས་
རྣམ་རྒྱལ་གླིང་ཕྱོགས་ནས་བྱུང་བའི་སྣམ་སྦྱར་དང༌། བཀྲ་ཤིས་རྫས་བརྒྱད་ཞིག་
ལག་ཏུ་འབྱོར་བར་སྣམ་སྦྱར་དེ་ ཁོང་ལ་བྱིན། མགོན་པོ་གུར་ལྷ་བརྒྱད་དང༌།
ཞལ་བཞི་པའི་རྗེས་གནང་ཞིག་ཀྱང་བྱས་པས་དེའི་སྔ་ཉིན་ཁོང་རང་ལ་ཡང་རྨི་
ལམ་བཟང་ངེས་པ་ཞིག་བྱུང་གསུང་ཞིང་། ངེད་ལ་ཡང་དད་པ་ཆེ་ཆེ་འདྲ་མཛད་
འདུག །
དེ་ནས་དགོན་ཆེན་དུ་སོང་བས། སྡེ་དགེ་བླ་བྲང་གིས་འདུག་སའི་གནས་
ཁང་བླ་མ་དཔལ་འབྱོར་གྱི་ཁྱིམ་དུ་མཛད་འདུག་པར་བསྡད། ཕྱི་ཉིན་མཁན་ཆེན་
བཀྲ་ཤིས་ལྷུན་གྲུབ་དང༌། རྒྱ་རོང་སངས་རྒྱས་བསྟན་པ་གཉིས་མཇལ། མཁན་
ཆེན་ སྐུ་ ཞབས་ སུ། ཁ་ བཏགས། གསེར་ སྲང་ གང་ ། གོས་ ཆེན། རས། ཕྲུག།
གཅན་གཟན། རྟ། དྲེའུ་བཅས་རྣམ་གྲངས་ཉི་ཤུ་རྩ་གཅིག་དང༌། སངས་རྒྱས་བསྟན་
པར་ཁ་བཏགས། གསེར་སྲང་གང༌། རྟ་ཕོས་གཙོས་དགུ་ཚན་ཞིག་ཕུལ། དེའི་ཕྱི་
ཉིན་སྡེ་དགེ་བསྟན་པ་ཚེ་རིང་སྐུ་ཞབས་སུ་རྣམ་གྲངས་དགུ་ཚན་གསུམ་ཕུལ། ལྷ་
སྲས་སྐུ་མཆེད་མ་ཡུམ་བཅས་ལྷན་དུ་བཀྲ་ཤིས་རྫས་བརྒྱད་དེས་གཙོས་རྣམ་
གྲངས་བཅུ་གསུམ་ཙམ་ཕུལ། གཞན་ཡང་མི་དྲག་མང་ཙམ་འདུག་པར་མཇལ་
དར་རེ་ཕུལ། མདུན་ཆེན་ནས་ཞག་ལྔ་རེའི་མཚམས་སུ། ཆས་ཀ །རྩྭ་ཤིང་དང༌།
སྟོན་ ཆུང་ རེ་བཅས་ པར་མཛད། མཁན་ཆེན་མདུན་དང༌། རྒྱ་རོང་ སངས་ རྒྱས་
བསྟན་པའི་མདུན་ནས་དབང་ཆོས་ཇི་ལྟར་དགོས་པ་རྣམས་ཞུས། དགོན་ཆེན་གྱི་
འདུས་ཚོགས་ཧ་ལམ་བར་འཇིགས་བྱེད་ས་ལུགས་ཀྱི་རྒྱུད་དབང་དང་། གཞན་
- 111 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཡང་རྗེས་གནང་ཞི་དྲག་བཞི་བཅུ་སྐོར་ལུང་བཅས་ཕུལ་ཞིང་བདག་ཅག་སྔོན་ཨེ་
ཝཾ་ དུ་ ཡོད་ སྐབས་ དང༌། རྒྱབ་ སོར་ དེར་ མཇལ་ སྐབས་ བཅས་ པར་ བསླབ་པ་
གསུམ་གྱི་ངུར་སྨིག་གི་གོས་ཀྱིས་ལེགས་པར་བརྒྱན་ཏེ་སྔགས་གཞུང་རྒྱ་མཚོའི་
ཚོགས་རྣམས་ཕ་རོལ་ཏུ་སོན་ནས་བསྒོམ་བྱུང་ཉམས་དང་རྟོགས་པ་ཕུལ་དུ་བྱུང་
བའི་བདག་ཉིད། ཀུན་སྤངས་པ་ཆེན་པོ་མདོ་ ཁམས་རྒྱ་མོ་ཚ་བའི་ཡུལ་དུ་སྐུ་
འཁྲུངས་པའི་བླ་ཆེན་སངས་རྒྱས་བསྟན་པའི་སྐུ་དྲིན་ལས་ཀྱང་ཐོག་མར་རྒྱུད་སྡེ་
རྣམས་ནས་བཤད་པའི་ཡི་དམ་གྱི་ལྷ་མང་པོ་ཕྱོགས་གཅིག་ཏུ་བསྒྲིགས་པ་ལ་
འདིར་ཕྱི་ནང་གི་རྒྱུད་གཉིས་སུ་བསྡུ་བའི་དབང་བསྐུར་སྤྱིའི་བཀའ་ལ། གནས་ལྔ་
ཡོངས་སུ་རྫོགས་པའི་པཎྜི་ཏ་མཁས་ཤིང་གྲུབ་པའི་དབང་ཕྱུག་ཨབྷ་ཡཱ་ཀ་ར་གུཔྟ་
ཞེས་འཇིགས་མེད་འབྱུང་གནས་སྦས་པར་གྲགས་པ་ ཨིནྡྲ་མུ་ལའི་གཙུག་ལག་
ཁང་དུ་ཐོས་བསམ་སྒོམ་གསུམ་གྱིས་བསྟན་པ་སྤེལ་བའི་ཚེ་ཡེ་ཤེས་ཀྱི་མཁའ་
འགྲོ་མ་བུད་མེད་བ་གླང་ཤ་བའི་རིགས་སུ་སྤྲུལ་ནས་ཤ་ཆང་བྱིན་པ་ཕྱིར་སློག་
པའི་ རྟེན་འབྲེལ་ གྱིས་ སྐུ་ ཚེ་ དེ་ ལ་ མཆོག་ གི་ དངོས་ གྲུབ་ མ་ཐོབ་ཀྱང་འགྱོད་
བཤགས་ཀྱིས་གསོལ་བ་བཏབ་པའི་ཚེ། སྒྲིབ་སྦྱོང་དུ་སྔགས་ཀྱི་མན་ངག་དུ་མ་
དང༌། ཁྱད་པར་སམྦུ་ཊའི་འགྲེལ་པ་རྒྱས་པ་གཅིག །གདུལ་བྱ་རྣམས་ཀྱི་འཇུག་
སྒོ་རྒྱུད་སྡེ་བཞིའི་ཆོ་ག་རྒྱས་པ་དང༌། ལོ་རྒྱུས་གཅིག་ལ་མཧཱ་བོ་དྷིས་ལུང་བསྟན་
ཡང་ཟེར། དེའི་ལྷ་ཚོགས་རྣམས་ཀྱིས་རྗེས་སུ་གནང་བའི་ཆོ་ག་རྩོམ་ཤིག་པར་
ལུང་བསྟན་ཅིང་དབུགས་དབྱུང་བ་ལ་བརྟེན་ནས་རྒྱུད་སྡེ་བཞིའི་དགོངས་འགྲེལ་
དུ་འགྱུར་བའི་ཕྲེང་བ་སྐོར་གསུམ་གྱི་ཡིག་ཆ་མཛད་ཅིང་། འདི་ལ་གཙོ་བོར་འཕོ་
བའི་དབང་དུ་བྱས་ན་དཀྱིལ་འཁོར་ལྔ་སྟོང་བརྒྱད་བརྒྱ་བདུན་ཅུ། རྩ་བའི་ལྷའི་
- 112 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དཀྱིལ་འཁོར་གྱི་དབྱེ་བ་ཉིས་སྟོང་དང་དྲུག་བརྒྱ་ང་བདུན། དེ་རྣམས་གཙོ་བོའི་
རིགས་སོ་སོའི་དབང་དུ་བྱས་པ་རྩ་བའི་དཀྱིལ་འཁོར་ཉེར་བརྒྱད། དེ་ལས་སྤྲོས་
པ་ཞེ་ གཉིས། དེ་ལས་ སྤོས་ པ་ ང་ ལྔ་རྣམས་ ཚད་ཐུབ་ ཀྱི་མཁས་པ་ཡོངས་ལ་
གྲགས་པའི་རྡོ་རྗེ་ཕྲེང་བ་དང༌། ཀྲྀ་ཡ་སྤགས་པའི་དབང་བསྒྱུར་བ་འདི་ནི་ས་
བཟང་མ་ཏི་པཎ་ཆེན་ཡན་ལ་རྡོ་རྗེ་ཕྲེང་བ་ལས་མ་དར་ནའང་། པཎྜི་ཏ་དརླན་ཨཱ་
ཙརྱ་ཞེས་འགྲོ་བའི་མེ་ལོང་དུ་གྲགས་པ་དེས་ལ་ལཱི་ཏ་བཛྲ་སོགས་མཁས་གྲུབ་
མང་པོ་ལ་བསྟེན་ནས་གསང་སྔགས་ཀྱི་སྒྲོ་འདོགས་བཅད། རྡོ་རྗེ་རྣལ་འབྱོར་མས་
དངོས་སུ་བྱིན་གྱིས་བརླབས། མཆོག་གི་དངོས་གྲུབ་བརྙེས། ཚེམས་ལན་ཉི་ཤུ་
བརྗེས་ཤིང་དགུང་ལོ་སྟོང་དང་ཉིས་བརྒྱ་བཞུགས་པ་དེས་ཕྲེང་བ་སྐོར་གསུམ་དུ་
གསོལ་ བ་ དེ་ དོན་ སོར་ བཞག་ཐོག །བདེ་ ལེགས་ སུ་ བྱེད་ པའི་ དཀྱིལ་འཁོར་
གསུམ། སངས་རྒྱས་ཀྱི་ སྐུ་ གཟུགས་ཀྱི་ཚད། མཚན་དཔེའི་ ངོས་འཛིན་སོགས་
ཡན་ལག་ཁ༽་ ཡང་དག་བཅས་པ་བསྣན་པའི་རྡོ་རྗེ་སློབ་དཔོན་གྱི་བྱ་བ་ཆོ་ག་ཀྲྀ་
ཡ་ས་མུཙྪ་ཞེས་སྒྲུབ་དཀྱིལ་ཡན་ལག་དང་བཅས་པ་དོན་ཚན་དྲུག་ཅུ་རྩ་བཞིའི་སྒོ་
ནས་སྟོན་པའི་བསྟན་བཅོས་ཆེན་པོ་ཞིག་མཛད་པ་འཕགས་པའི་ཡུལ་དུ་དར་རྒྱས་
ཤིན་ཏུ་ཆེ་ཞིང་། བོད་འདིར་ཐོག་མར་རྒྱ་དཔེ་ཞིག་བལ་པོའི་ཚོང་པའི་ལག་ནས་
དཔལ་ལྡན་བླ་མ་དམ་པའི་གཅེན་འཇམ་དབྱངས་དོན་ཡོད་རྒྱལ་མཚན་གྱི་ཕྱག་ཏུ་
བྱུང༌། དེ་ལ་བརྟེན་ནས་ཀུན་སྤངས་ཆོས་གྲགས་དཔལ་བཟང་གིས་བདག་རྐྱེན་
མཛད་ནས་བི་ཀཱ་མ་ལ་ཤཱི་ལའི་པཎྜི་ཏ་ཆེན་པོ་མཉྫཤི་དང་། ས་བཟང་ལོ་ཙཱ་བ་བློ་
གྲོས་རྒྱལ་མཚན་གྱིས་བསྒྱུར་ཀྱང་ཆོས་ཀྱི་རྒྱུན་མེད་པ་ལ་མངའ་རིས་པ་རྡོ་རྗེ་
དཔལ་གྱིས་བལ་ཡུལ་ཡེ་རང་དུ་ཀྲྀ་ཡ་ས་མུཙྪའི་དབང་ཞུས་པས་གཏམ་ཐོས་པའི་
- 113 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྐྱེན་གྱིས། ས་བཟང་འཕགས་པ་གཞོན་ནུ་བློ་གྲོས་ཀྱིས་པཎྜི་ཏ་མ་ཧཱ་བོ་དྷི་ལ་
དབང་ལུང་རྫོགས་པར་གསན། ་་་་
དེ་ནས་ ཕྲེང་བ་དང་ ཀྲྀ་ཡ་ གཉིས་ དབང་གི་ཆུ་བོ་ཆིག་འདྲེས་སུ་གྱུར་པའི་
དཀྱིལ་འཁོར་བཞི་བཅུ་རྩ་ལྔ་རས་བྲིས་ཀྱི་དཀྱིལ་འཁོར་དུ་ཐར་རྩེ་ནམ་མཁའ་
དཔལ་བཟང་གིས་མཛད་པའི་རྡོ་རྗེ་ཕྲེང་བའི་སྒྲུབ་དཀྱིལ་སྦྲགས་པ་རྡོར་ཕྲེང་
མཛེས་རྒྱན་གྱི་སྟེང་ནས་སྟ་གོན་གསུམ། སྒྲུབ་མཆོད་སོགས་དམ་པའི་ཕྱག་ལེན་
འཁྲུལ་མེད་དང༌། དབང་གི་སྐབས་ཀྱང་དཀྱིལ་འཁོར་མང་མར་ཕྲེང་བའི་སྟེང་དུ་
ཀྲྀ་ཡའི་སྒོས་ཆོས་ཁ་ཡར་བསྣན་པའི་ཕྱག་ལེན་རྒྱས་པ། དུས་འཁོར་ལྷ་གྲངས་
མང་བའི་དཀྱིལ་འཁོར་སྒྲུབ་མཆོད་ཡུན་རིང་བར་བརྟེན་ཕྲེང་རྐྱང་གི་ཕྱག་ལེན་
བསྡུས་ཤོས་འཁོར་ལོ་བསྒྱུར་དྲུག་ལ་ཀྲི་ཡའི་སྒོས་ཆོས་ཕྲ་མོ་རྣམས་ཀྱང་བསྣན་
པའི་ཕྱག་ལེན་རྒྱས་པ་ཐོབ་པར། དཔལ་གསང་བ་འདུས་པའི་རྒྱུད་ལས་གསུངས་
པའི་མི་བསྐྱོད་པའི་རིགས་གསང་འདུས་འཇམ་རྡོར་ལྷ་བཅུ་དགུ། དཔལ་གསང་
བ་འདུས་པ་མི་བསྐྱོད་རྡོ་རྗེ་ལྷ་སོ་གཉིས། རྣམ་སྣང་སྒྱུ་དྲྭའི་རྒྱུད་ལ་བརྟེན་པའི་
འཇམ་དཔལ་རྡོ་རྗེ་ལྷ་ཞེ་གསུམ། སློབ་དཔོན་ཀུན་སྙིང་དང་བི་ཤྭ་མི་ཏྲས་རྣམ་སྣང་
སྒྱུ་དྲྭ་གསང་འདུས་ཀྱི་རྒྱུད་ཕྱི་མའི་ཕྱི་མར་བཤད། སློབ་དཔོན་ཟླ་བ་གྲགས་པས་
ཀྱང་དོན་གྱི་གསང་འདུས་དང༌ ཕྱོགས་མཐུན་ པར་ བཞེད། རྡོ་ རྗེ་ འཆང་ སྔགས་
རམས་པ་བླ་མེད་དང་རྣལ་འབྱོར་རྒྱུད་དུ་བྱེད་པའི་ལུགས་གཉིས་སྣང་ཞེས་ཐེ་
ཚོམ་དུ་མཛད་དོ། །རྩ་བའི་རྒྱུད་གཤིན་རྗེ་དགྲ་ནག་གི་རྒྱུད་ལ་བརྟེན་པའི་རྣམ་
སྣང་གི་རིགས་འཇམ་དཔལ་གཤིན་རྗེ་གཤེད་ལྷ་བཅུ་གསུམ་སྟེ་ཕ་རྒྱུད་བཞི།
བརྟག་པ་གཉིས་པ་ནས་གསུངས་པའི་ཧེ་རུ་ཀའི་རིགས་ཀྱི་དཔལ་དགེས་པ་རྡོ་རྗེ་
- 114 -



རྗེ
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཐོད་པ་ཅན་ཞལ་བརྒྱད་ཕྱག་བཅུ་དྲུག་པ་ལྷ་དགུ། ཐུགས་རྡོ་རྗེ་ཞལ་གསུམ་ཕྱག་
དྲུག་པ་ལྷ་དགུ། གསུང་རྡོ་རྗེ་ཞལ་གཅིག་ཕྱག་བཞི་པ་ལྷ་དགུ། སྐུ་རྡོ་ རྗེ་ ཞལ་
གཅིག་ཕྱག་གཉིས་པ་ལྷ་དགུ། མཁའ་འགྲོ་མ་རྡོ་རྗེ་གུར་གྱི་རྒྱུད་ལས་གསུངས་
པའི་མཁའ་འགྲོ་ལྔ་རིགས་བསྡུས་པ་ལྷ་ལྔ་བཅུ་རྩ་གསུམ། སམྦུ་ཊའི་རྒྱུད་ནས་
གསུངས་པའི་བདག་མེད་ལྷ་མོ་ཉེར་གསུམ། བརྟག་གཉིས་ནས་གསུངས་པའི་
བདག་མེད་ལྷ་མོ་བཅོ་ལྔ། ཡང་རྒྱུད་དེ་ཉིད་ལས་གསུངས་པའི་ཀུ་རུ་ཀུལླེ་ལྷ་བཅོ་
ལྔ། མཁའ་འགྲོ་མ་རྡོ་རྗེ་གུར་ནས་བཤད་པའི་རྡོ་རྗེ་སྒྲོལ་མ་ལྷ་བཅུ་གསུམ། རྡོ་རྗེ་
འཆང་སྔགས་རམས་པ་བྱ་རྒྱུད་དུ་བཞེད། སམྦུ་ཊ་ནས་གསུངས་པའི་སྙིང་པོ་ཀྱེ་རྡོ་
རྗེ་མཚོན་ཆ་ཅན་ཞལ་བརྒྱད་ཕྱག་བཅུ་དྲུགཔ་ལྷ་བཅུ་བདུན། ཐུགས་རྡོ་རྗེ་ཞལ་
གསུམ་ཕྱག་དྲུག་པ་ལྷ་བཅུ་བདུན། གསུང་རྡོ་རྗེ་ཞལ་གཅིག་ཕྱག་བཞི་པ་ལྷ་བཅུ་
བདུན། སྐུ་རྡོ་རྗེ་ཞལ་གཅིག་ཕྱག་གཉིས་པ་ལྷ་བཅུ་བདུན་རྣམས་གཉིས་མེད་ཀྱི་
རྒྱུད། སམྦུ་ཊ་ནས་གསུངས་པའི་བདེ་མཆོག་རྡོ་ རྗེ་ སེམས་དཔའ་ལྷ་སོ་བདུན།
བདེ་མཆོག་རྩ་བའི་རྒྱུད་ནས་གསུངས་པའི་འཁོར་ལོ་སྡོམ་པ་ཞལ་བཞི་ཕྱག་བཅུ་
གཉིས་པ་ལྷ་དྲུག་ཅུ་རྩ་གཉིས་པ། བདེ་མཆོག་སྔོན་པོ་ཞལ་གཅིག་ཕྱག་གཉིས་པ་
ལྷ་དྲུག་ཅུ་རྩ་གཉིས། བདེ་མཆོག་སེར་པོ་ཞལ་གཅིག་ཕྱག་གཉིས་པ་ལྷ་དྲུག་ཅུ་རྩ་
གཉིས། ཕག་མོ་དམར་མོ་ལྷ་སུམ་ཅུ་ རྩ་བདུན། ཕག་མོ་སྔོན་མོ་ལྷ་སོ་བདུན།
ཕག་མོ་སེར་མོ་ལྷ་སོ་བདུན། ཨ་བྷི་དྷ་ན་ལས་གསུངས་པའི་ཧཱུྃ་མཛད་ཁྲོ་བོ་བཅུ་
གཅིག །འདི་བདེ་མཆོག་ཁྲོ་བོ་རྡོར་སེམས་སུ་ཨ་བྷ་ཡཱ་བཞེད་དོ། །ཡང་རྒྱུད་དེ་
ཉིད་ལས་གསུངས་པའི་བདེ་མཆོག་འཁོར་ལོ་སྒྱུར་དྲུག་ལྷ་བདུན་ཅུ་རྩ་གཉིས། རྡོ་
རྗེ་བདུད་རྩིའི་རྒྱུད་ལ་བརྟེན་ནས་རྡོ་རྗེ་ཉི་མའི་རིགས་ཀྱི་རྡོ་རྗེ་བདུད་རྩི་ལྷ་ཉེར་
- 115 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
གཅིག །བདུད་རྩི་ཧཱུྃ་མཛད་ལྷ་ཉེར་དགུ །བདུད་རྩི་ཁྲོ་བོ་ལྷ་ཉེར་གཅིག །བདུད་
རྩི་འཁྱིལ་བ་ལྷ་བཅུ་གསུམ། ཧེ་རུ་ཀའི་རིགས་སངས་རྒྱས་ཐོད་པ་ལྷ་ཉི་ཤུ་རྩ་ལྔ།
སངས་རྒྱས་ཐོད་པ་ལྷ་དགུ། མ་ཡའི་རྒྱུད་ཆུང་ལ་བརྟེན་པའི་མཧཱ་མཱ་ཡཱ་ལྷ་ལྔ།
གདན་བཞིའི་མ་རྒྱུད་གསེར་གྱི་ཆར་པ་ནས་བཤད་པའི་རྣམ་སྣང་གི་རིགས། རྣལ་
འབྱོར་ནམ་མཁའ་ལྷ་ལྔ་བཅུ་རྩ་བརྒྱད། དེའི་ཡུམ་བཀའ་ཡེ་ཤེས་མཁའ་འགྲོ་ལྷ་
བཅུ་གསུམ་རྣམས་བདེ་མཆོག་གི་ཕྱོགས་སུ་གཏོགས་པའམ་རྣལ་འབྱོར་མ་རྒྱུད།
སྔོན་བྱུང་དྲང་སྲོང་ཉི་མའི་ཤིང་རྟ་སོགས་དྲང་སྲོང་བྱེ་བ་ཕྲག་ཕྱེད་དང་བཞི་འདུལ་
བའི་དོན་དུ་གསུངས་པ་དཔལ་དུས་ཀྱི་འཁོར་ལོའི་རྒྱུད་ལ་བརྟེན་ནས་སྐུ་གསུང་
ཐུགས་ཡོངས་སུ་རྫོགས་པ་ལྷ་དྲུག་བརྒྱ་སུམ་ཅུ་རྩ་བཞི། འཇམ་དབྱངས་མཁྱེན་
བརྩེའི་གསན་ཡིག་ན་སྟོང་དང་བཞི་བརྒྱ། སྔགས་རམས་པའི་གསན་ཡིག་ན་དྲུག་
བརྒྱ་ཉེར་དྲུག་ཅེས་སྣང་ངོ༌། །
ཕ་རྒྱུད་མ་རྒྱུད་གཉིས་སུ་ཕྱེ་ན་དགྱེས་རྡོར་ནས་འདིའི་བར་མ་རྒྱུད་དུ་བསྡུས་
ཀྱང་འཐད་དོ། །དེ་ཉིད་འདུས་པའི་རྒྱུད་ལས་གསུངས་པའི་ཐབས་གཙོ་བོར་སྟོན་
པ་རྡོ་རྗེ་དབྱིངས་ལྷ་ལྔ་བཅུ་རྩ་གསུམ། ངན་སོང་སྦྱོང་བའི་རྒྱུད་དང་བརྟགས་པ་
ཕྱོགས་གཅིག་ལ་བརྟེན་པའི་གཙུག་དགུ་ལྷ་སུམ་ཅུ་རྩ་བདུན། སྒྱུ་དྲྭའི་རྒྱུད་དང་
འཇམ་དཔལ་གྲགས་པའི་མཚན་བརྗོད་ཀྱི་འགྲེལ་པ་ལ་བརྟེན་ནས་ཤེས་རབ་ཀྱི་
གཙོ་བོར་སྟོན་པ་ཆོས་དབྱིངས་གསུང་དབང་ལྷ་ཉིས་བརྒྱ་ཉེར་གཅིག་སྟེ་རྣལ་
འབྱོར་རྒྱུད། རྩ་བཤད་ལས་འཕྲོས་པ་ཆ་མཐུན་པ་ཡན་ལག་གི་རྒྱུད་ལྔའི་ནང་
ནས་ཡན་ལག་གི་རྒྱུད་དམ་རྡོར་དབྱིངས་དང་ཆ་མཐུན་པའི་རྒྱུད་དུ་བཤད་ཅིང་དེ་
བཞིན་གཤེགས་པའི་རིགས་སུ་ངོས་འཛིན་པར་སྣང་ངོ༌། འབྱུང་པོ་འདུལ་བྱེད་ཀྱི་
- 116 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རྒྱུད་ལ་བརྟེན་པའི་རྡོ་རྗེའི་རིགས་གསང་བའི་བདག་པོ་འབྱུང་པོའི་འདུལ་བྱེད་ལྷ་
སོ་གསུམ་པ་སྦྱོང་རྒྱུད། ཙོང་ཁ་པས་ བྱ་རྒྱུད་དུ་བཞེད། དེ་བཞིན་གཤེགས་པའི་
རིགས་ཀྱི་ཡུམ་འོད་ཟེར་ཅན་མ་ལྷ་ཉི་ཤུ་རྩ་ལྔ། གཟུངས་གྲྭ་ལྔ་ལྷ་བཅུ་གསུམ།
འདི་ཡན་གྱིས་ཕྲེང་རྐྱང་གི་དཀྱིལ་འཁོར་ཞེ་གཉིས་ཚར། ཀྲྀ་ཡ་ནས་གསུངས་
པའི་བདེ་ལེགས་སུ་བྱེད་པའི་དཀྱིལ་འཁོར་གསུམ་ཞེས་པ་ནོར་རྒྱུན་མའི་རྟོགས་
ཆུང་ལ་བརྟེན་པའི་དེ་བཞིན་གཤེགས་པའི་རིགས་ཀྱི་གནས་གཙང་མའི་ལྷ་ནོར་
རྒྱུན་མ་ལྷ་བཅུ་དགུ། གཟའ་ཡུམ་གྱི་རྟོགས་པ་ལས་གསུངས་པའི་རིགས་བྱེད་མ་
ནུབ་བྱང་གི་གྲར་བཞུགས་པ་དཀྱིལ་འཁོར་གྱི་གཙོ་བོར་བྱས་པའི་གཟའ་ཡུམ་
ལྷ་ཞེ་དྲུག་གམ་ལྔ་བཅུ། དེ་བཞིན་གཤེགས་པའི་རིགས་ཀྱི་གཙུག་ཏོར་རྣམ་རྒྱལ་
མ་ལྷ་སུམ་ཅུ་རྩ་གསུམ་སྟེ། བྱ་རྒྱུད་ཀྱི་དཀྱིལ་འཁོར་ལྔ་དང་བཅས་པ་རྣམས་ཀྱི་
དབང་ལེགས་པར་ཐོབ། གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཆ་
ལག་གི་སྐོར་ལ། ཐོག་མར་ལྕགས་རིའི་ ཁོངས་ ལས་མི་འདའ་བའི་ཟབ་ཆོས་
བཞིའི་ནང་ཚན། རྡོ་རྗེ་རྣམ་པར་འཇོམས་པའི་བིརྱ་པའི་ལུགས་ཀྱི་བྱིན་རླབས།
བླ་མ་དོན་ཡོད་གྲུབ་པ་ལ་བརྟེན་པའི་ཚར་གསུམ་ཁུག་པའི་བྱིན་རླབས། རྡོ་རྗེ་
བདག་མེད་མ་ལྷ་མོ་བཅོ་ལྔའི་ སིནྡྷ་ ར་ལ་བརྟེན་པའི་བྱིན་རླབས། ལམ་ སྦས་
བཤད་ཀྱི་བྱིན་རླབས། བརྡ་ཆིག་བརྒྱུད་ཀྱི་བྱིན་རླབས། གསང་སྔགས་ཡོངས་སུ་
རྫོགས་པའི་མཐར་ལུང་སྦྱིན་པ་ལ་རང་དོན་སྒྲུབ་པ། གཞན་དོན་བཤད་པའི་ལུང་
སྦྱིན་པ་སོགས་སྒྲུབ་པའི་ལུང་སྦྱིན་གྱི་བྱིན་རླབས་ཟབ་མོ་ཐོབ་པ་དང༌། གསང་བ་
བཅུས་རྒྱས་གདབ་པའི་བྱིན་རླབས། ལམ་འབྲས་མགོན་རྐྱང་གི་ རྗེས་གནང༌།
ངག་དབང་ཆོས་གྲགས་ཀྱི་ཡིག་ཆའི་སྟེང་ནས་མགོན་པོ་ཕྱག་དྲུག་ལྷ་མང་གི་རྗེས་
- 117 -



d
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གནང་། འཇིགས་བྱེད་སྔགས་བཏུའི་བྱིན་རླབས། གནོད་སྦྱིན་བེག་རྩེ་ལྕམ་དྲལ་
གྱི་རྗེས་གནང༌། རྣལ་འབྱོར་མའི་ཆོས་ཉིད་དངོས་བསྟན་གྱི་བྱིན་རླབས། མཁྱེན་
བརྩེའི་ཡིག་ཆའི་སྟེང་ནས་ར་ཁྲིད་མཁའ་འགྲོ་སྙན་བརྒྱུད་ཀྱི་ཁྲིད་ལུང་། མདོ་སྡེ་
མཛངས་བླུན། ཐང་ཡིག་ཤེལ་བྲག་མ། མགོན་པོའི་ཆོས་འབྱུང༌། འཇིགས་བྱེད་
རྣམ་བཤད་བདུད་འཇོམས་སྣང་བའི་ཉི་མ། ཡང་མཁས་པ་དཔལ་གྱི་རྒྱལ་མཚན་
གྱིས་འཇིགས་བྱེད་ཟིན་བྲིས་རྡོ་རྗེའི་མྱུ་གུ། རྟག་བརྟན་གཟུངས་འདུས་ཀྱི་ལུང་།
པཎ་ཆེན་ངག་དབང་ཆོས་གྲགས་ཀྱིས་མཛད་པའི་གསུང་ངག་གི་ཡི་གེའི་སྐོར་ལ།
སློབ་མ་རྗེས་འཛིན་གྱི་ཕྱག་ལེན་ཉམས་སུ་བླང་བདེ་བ། ཨཊྚའི་བཟླས་ལུང་བྱེད་
ཚུལ་གཉིས། བརྒྱུད་པ་ཁྱད་པར་ཉིས་ལྡན་གྱི་སེམས་བསྐྱེད་ཀྱི་ཆོ་ག །དམ་པའི་
བཞེད་སྲོལ་སེམས་ཉིད་ངལ་གསོའི་བདུད་རྩི། ཚར་གསུམ་ཁུག་པའི་བྱིན་རླབས་
བྱ་ཚུལ་གསང་ཆེན་ཆོས་ཀྱི་རྔ་ཆེན། ལམ་དབང་གི་མཐའ་དཔྱོད་ཟུར་འདེབས་ཀྱི་
གནད། རྡོ་རྗེ་བདག་མེད་མའི་བྱིན་རླབས་བྱ་ཚུལ་ལེགས་བྱས་གཏམ་གྱི་བདུད་
རྩི། ལམ་ཟབ་བླ་མའི་རྣལ་འབྱོར་གྱི་བྱིན་རླབས་བྱ་ཚུལ་མཁས་ལ་ཉེར་མཁོ། བླ་
མ་ རིན་འབྱུང་གི་ཉམས་ལེན་བྱིན་རླབས་དང་བཅས་པའི་ཡི་གེ་འདོད་དགུའི་
དཔལ་འབྱོར་མ་ལུས་པ་འབྱུང་བའི་གནས་ལེགས་བྱས་ཀྱི་རྔ་བོ་ཆེ། ལམ་ཟབ་
ནང་གི་རྣལ་འབྱོར་བྱིན་རླབས་བྱ་ཚུལ་མཁས་ལ་ཉེར་མཁོ། བིར་སྲུང་ཐུན་མོང་
གི་བྱིན་རླབས་རྡོ་རྗེ་འཆང་གིས་མཛད་པ་ལ་ཟུར་འདེབས་ཅུང་ཟད་དང་བཅས་པ།
བིར་སྲུང་ཐུན་མོང་མ་ཡིན་པའི་བྱིན་རླབས་བྱ་ཚུལ་ཟུར་འདེབས་དང་བཅས་པ།
བརྡ་དོན་གསལ་བའི་བྱིན་རླབས་བྱ་ཚུལ་ལ་གཉིས་ལས་གསུམ་བྱུང་གི་གོ་དོན་
དང་བཅས་པ། ལམ་སྦས་བཤད་ཀྱི་བྱིན་རླབས་བྱ་ཚུལ་བཀླགས་ཆོག་ཏུ་བཀོད་
- 118-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པ། བརྡ་ཚིག་བརྒྱུད་ཀྱི་བྱིན་རླབས་བྱ་ཚུལ་ལག་ལེན་གོ་བདེ་བཀླགས་ཆོག་ཏུ་
བཀོད་པ། སྒྲུབ་པ་ལུང་སྦྱིན་དང་གསང་བཅུ་རྒྱས་གདབ་ཀྱི་ཕྱག་ལེན་གོ་བདེ་
བཀླགས་ ཆོག་ ཏུ་ བཀོད་ པ་ མཐའ་ དཔྱོད་ དང༌ བཅས་ པ། རྣམ་ འཇོམས་ བིར་
ལུགས་ལྷ་བདུན་ཅུ་རྩ་ལྔའི་སྒྲུབ་ཐབས་ནུབ་པ་རིག་འཛིན་གྲགས་ཀྱིས་མཛད་
པའི་དབུའི་ཕྱོགས་ནས་བྱུང་བ་རྣམས་དང༌། རྣམ་འཇོམས་བིར་ལུགས་ཀྱི་བྱིན་
རླབས་བྱ་ཚུལ་ཀུན་མཁྱེན་བསོད་ནམས་སེང་གེས་མཛད་པ། དེས་མཛད་པའི་ག་
ཡ་དྷ་ར་ནས་བརྒྱུད་པའི་གུར་མགོན་རྗེས་གནང་བྱ་ཚུལ་གྱི་ཡི་གེ་དེ་རྣམས་ངག་
དབང་ཆོས་གྲགས་ཀྱིས་ ཕྱོགས་གཅིག་ཏུ་བསྒྲིགས་པའི་སྟེང་ནས་ལེགས་པར་
ཐོབ། ཉང་ཡེ་ཤེས་མགོན་པོ་ཡབ་དང་སྲས། སྲས་མོ་གསུམ་ལ་རྒྱ་གར་གྱི་ཨཱ་ཙཱ་
རྒྱ་དམར་པོས་གདམས་པའི་སེར་བ་སྲུང་བའི་ལས་ཚོགས། ལྷོ་བྲག་དགེ་བསྙེན་
ལ་འཕགས་པ་སྤྱན་རས་གཟིགས་ཀྱིས་གནང་བའི་མིག་འབྱེད་ཀྱི་གདམས་པ་
རྣམས་ཀྱང་ཐོས། ཡང་མདོ་ཁམས་འདན་གྱི་ཕྱོགས་སུ་འཁྲུངས་ནས་དམ་པ་མང་
པོའི་ཞབས་ལ་གཏུགས་པའི་སྡོམ་བརྩོན་ཆོས་ཀྱི་སྤྱན་མངའ་ཀུན་དགའ་རྣམ་རྒྱལ་
བ་སྡེ་དགེར་ངེད་རང་དྲུང་དུ་དབང་ཞུར་བྱོན་སྐབས་སུ་དགེ་བའི་བཤེས་གཉེན་དེ་
ཉིད་ནས་ཀྱང་ཆོས་ཅུང་ཟད་ཐོས་ཚུལ་ནི། །
སྨྲ་བསམ་བརྗོད་མེད་ཡུམ་ཆེན་ཤེས་རབ་ཀྱི། །སྤྲུལ་པའི་སྐུར་བསྟན་མ་གཅིག་
ལབ་སྒྲོན་ལས། །བྱུང་བའི་གཅོད་སྐོར་གདམས་པ་ཐོབ་པའི་ཐོ། །སྐལ་ལྡན་མགུལ་
པའི་རྒྱན་དུ་མཛེས་པ་དགེ །ཐོག་མར་ཁྲོས་མ་ནག་མོའི་དབང་བསྐུར་ཆོས་ཀྱི་སྒོ་
འབྱེད་སྡེ་སྣོད་འཛིན་པ་ཆོས་རྣམ་རྒྱལ་གྱིས་མཛད་པའི་ཡིག་ཆའི་སྟེང་ནས་ཐོབ།
ཡང་དྲུང་ལུགས་ལ་དབང་བསྐུར་ཆོས་ཀྱི་སྒོ་འབྱེད་བསོད་ནམས་མཆོག་གྲུབ་པའི་
- 119 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
ཡིག་ཆའི་སྟེང་ནས་ཐོབ། ལུང་གི་སྐོར་ལ། གཅོད་ཟབ་དོན་ཐུགས་སྙིང་གི་གཞུང་
དོན་བློ་གྲོས་རྒྱལ་མཚན་གྱིས་བཏུས་པའི་ལུང་། ཟབ་དོན་ཐུགས་ཀྱི་སྙིང་པོའི་
བསྡུས་དོན་གྱི་ལུང༌། ཟབ་དོན་ཐུགས་ཀྱི་སྙིང་པོའི་སྤྱི་ཁྲིད་དུ་བསྟན་པ་དགེ་སློང་
རྡོ་རྗེ་འཛིན་པ་མཉྫ་གྷོ་ཥ་ནཱ་ཐས་མཛད་པའི་ལུང་། ཞལ་གདམས་སྒོ་འབྱེད་བཅུ་
པ་མགོར་ཆོས་དབྱིངས་རྣམས་དག་མི་དམིགས་ཞེས་ཡོད་པའི་ལུང༌། མ་གཅིག་
གི་བྲོ་བརྡུང་ལྡེབ་མ་གཅིག་གི་ལུང་། བཀའ་ཕ་རོལ་ཏུ་ཕྱིན་པའི་ཟབ་དོན་ཐུགས་
ཀྱི་ཉམས་ཁྲིད་ པྲཛྙཱ་ སྭ་བྷ་ཝས་སྦྱར་བའི་ལུང༌། ཟབ་དོན་ཐུགས་ཀྱི་ སྙིང་པོའི་
རྒྱུད་ཀྱི་ཉམས་ལེན་ཤཱཀྱའི་དགེ་སློང་དྷརྨ་བི་ཛས་མཛད་པའི་ལུང་། གཅོད་ཁྲིད་
གདན་ཐོག་གཅིག་ཏུ་ཉམས་སུ་བླངས་པའི་མན་ངག་གི་ལུང་། འདི་ཡན་གྱི་དབང་
ལུང་ཐམས་ཅད་རྗེ་བཙུན་བསྟན་འཛིན་ལྷུན་གྲུབ་པའི་ཞལ་སྔ་ནས་བླ་མ་ཀུན་
དགའ་རྣམ་རྒྱལ་བས་གསན། དྲུང་གཅོད་སྐོར་ལ། ཐོག་མར་རྒྱལ་བའི་དགོངས་
གསལ་ལུང༌། གཅོད་ཡུལ་ཐེག་ཆེན་ལམ་གྱི་སྙིང་པོ་ཆེ་ཆུང་གཉིས་ཀའི་ལུང༌།
གཅོད་ཡུལ་རྒྱལ་སྲས་ལམ་བཟང་པོའི་ལུང་། ལམ་གཏོར་ཟབ་མོའི་ལུང་། གཅོད་
ཀྱི་སྤྲིང་ཡིག་གལ་འགག་རིན་ཆེན་ཕྲེང་བའི་ལུང་། གཅོད་ཀྱི་གདམས་པའི་སྐོར།
ཀུན་དགའི་མིང་ལྡན་སྤྲང་པོས་སྦྱར། ཞེས་བྱ་བའི་ལུང་། གཅོད་ཡུལ་ཉི་མའི་འོད་
ཟེར་གྱི་ལུང༌། ཚོགས་ལས་རིན་ཆེན་ཕྲེང་བའི་ལུང༌། ཚོགས་ལས་རིན་ཆེན་ཕྲེང་
བའི་ཟུར་འདེབས་ཀྱི་ལུང་། ཚོགས་ལས་རྒྱལ་བ་མཉེས་བྱེད་ཀྱི་ལུང་། ལག་མཆོད་
ལུང་། བསྐང་བ་རིན་ཆེན་བང་མཛོད་ལུང་། ཟབ་དོན་ཐུགས་ཀྱི་སྙིང་པོའི་ཞི་བའི་
མེ་མཆོད་ལུང༌། དྲག་པོའི་མེ་མཆོད་ལུང༌། ཞི་བའི་ངར་མའི་རོ་སྲེག་ལུང་། ཆོ་
འཕྲུལ་མདོར་བསྡུས་ལུང༌། དབུ་ཕྱོགས་ཞེས་བྱ་བ་ལས་དང་པོ་བ་རྣམས་ཀྱིས་
- 120 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཉམས་ལེན་མདོར་བསྡུས་པའི་ལུང་། དེ་རྣམས་དྲུང་ཉིད་ཀྱི་བཀའ་འབུམ་ནང་
ནས་ཐོབ། བསོད་ནམས་མཆོག་གྲུབ་ཀྱི་བསྒྲིགས་ཚོགས་ལས། རིན་ཆེན་ཕྲེང་
བའི་ལུང་། དབང་ཆོག་འོད་ཀྱི་ཕྲེང་བའི་ལུང་། དྲག་ཚོགས་ཕྲིན་ལས་ལྷུན་གྲུབ་
ལུང༌། སྒྲུབ་ཐབས་དངོས་གྲུབ་སྒོ་འབྱེད་ཀྱི་གསལ་བྱེད། དྲུང་ལུགས་འདི། དབང་
ནི་དབུ་སེ་ཀུན་དགའ་བཀྲ་ཤིས་དང་། དགེ་བཤེས་ཀུན་དགའ་རྡོ་རྗེ་གཉིས་ཆར་ལ་
ཀུན་ དགའ་རྣམ་རྒྱལ་པས་ གསན། དྲུང་ གཅོད་ པའི་ ལུང་ ཐམས་ ཅད་ ནི་ དགེ་
བཤེས་ཀུན་དགའ་རྡོ་རྗེས་ཀུན་དགའ་རྣམ་རྒྱལ་ལ་གནང་། དེ་ཉིད་ལས་ཁོ་བོས་
ཐོས། སྒྲུབ་ ཐབས་ནོར་བུའི་ཕྲེང་བའི་ལུང་རྣམས་ཐོབ། དེ་གར་སི་ཏུ་ སྤྲུལ་ སྐུ་
བཀའ་འགྱུར་གྱི་ཞུ་དག་ཏུ་བཞུགས་འདུག་རུང་མཇལ་བ་ཞིག་མ་བྱུང་ཞིང་། ཡར་
ལུང་ཞབས་དྲུང་དབོན་རིན་པོ་ཆེ་ཡང་དུས་ཀྱི་འཁོར་ལོ་བཙུགས་པའི་སྐབས་
ཀྱིས་བཞུགས་འདུག་རུང་མཇལ་ཁ་ནི་སྟབས་མ་འགྲིག །དེར་འདུག་སྐབས་རྨོར་
ཆེན་རྡོ་རྗེ་འཆང་གི་གསན་ཡིག་གཡར་པོ་ཞུས་ཏེ་རང་ལ་གང་དགོས་ཀྱི་རིགས་
རྣམས་དཔེ་བཅད། ལར་དེ་ན་བསྟན་པའི་གེགས་ཆག་ལྟ་བུ་གང་ཡིན་རུང་བླ་
མཆོད་རྣམས་ཀྱང་ཐུགས་ནས་ཧ་ཅང་མི་དག་པ་སྣ་ཚོགས་ཡོད་སྐད་མཆིས། གང་
ལྟར་ངེད་རང་ལ་མཁན་ཆེན་མདུན་ནས་བཞུགས་གྲལ་ཞིག་དང་། རྡོ་དྲིལ། ཤེལ་
ཕྲེང༌། གོས་བེར། ཇ་འཁོར་དྲུག་ལྔ་བཅས་རྣམ་གྲངས་བཅུ་གསུམ་ཙམ་གནང༌།
མཚུངས་བྲལ་སྦས་པའི་རྣལ་འབྱོར་རྒྱ་རོང་སངས་རྒྱས་བསྟན་པའི་སྐུ་དྲུང་ནས་
ཀྱང་ལུགས་གཉིས་ཀྱི་བདག་རྐྱེན་དང༌། བཀའ་བསྒོ་སྨོན་ལམ་རྒྱས་པར་ཐུགས་
ལ་བཏགས། སྡེ་དགེ་མདུན་ཆེན་ནས་ཀྱང་བཞུགས་གྲལ་ཟབ་རྒྱས་དང༌། མགྲོན་
གཉེར་ཕུན་ཚོགས་རྣམ་རྒྱལ་ཅན་གྱི་གདོང་དུ། ཁ་བཏགས། སྟོན་པའི་གསེར་སྐུ།
- 121 -



1 མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དར་གོས་རས་གསུམ། གཅན་གཟན་ཁ་ཤས། ཇ་འཁོར་དྲུག་ཅུ། རྟ་གཉིས། དྲེའུ་
གཉིས་བཅས་ རྣམ་ གྲངས་ དགུ་ ཚན་ ལྔ་ བཀའ་ དྲིན་བསྩལ། དགེ་བའི་ བཤེས་
གཉེན་རོང་པོའི་གདན་ཚབ་བླ་མ་བསྟན་པ་རྒྱལ་མཚན་པས་ཀྱང་ཁྱིམ་དུ་འབོད་
པ་དང་མཐུན་རྐྱེན་བཟབས། ཡུམ་སྲས་མདུན་ནས་ཀྱང་རྟ་གཅིག་གིས་གཙོས་
རྣམ་གྲངས་དགུ་ཚན་ཅིག་བསྩལ། མཛེས་བུ་མོ་ཚེ་དབང་མཚོས་སྣེ་ལེན་བཟང་
བར་མཛད། གྲོགས་མཆེད་བློ་གྲོས་བསྟན་འཛིན་དང༌། ཕུན་ཚོགས་བསྟན་འཛིན་
སེར་སྐྱ་རྣམས་ཀྱིས་ཀྱང་གྲོགས་དན་བཟང་བར་བྱས། ཟླ་བ་བཞི་པའི་ཚེས་ཉེར་
ལྔའི་ཉིན་ལྷུན་གྲུབ་སྟེང་ནས་བཏེག་སྟེ་དྷརྨ་མདོར་བསྡད། དེ་ཕྱོགས་ཀྱི་ཡུལ་མི་
ཕོ་མོ་རྣམས་ཀྱིས་གཏམ་མཚར་པོ་སྣ་ཚོགས་སྨྲ་འདུག་ཟེར་རུང་ཅི་བདེན་ནི་མི་
ཤེས། ཡར་ལམ་གཟུངས་རྒྱལ་བསྙུང་གཞི་ནི་ཆེ་བར་འདུག་པས་དབང་བཀའ་ཁ་
ཤས་ཕུལ་བས་བདག་རྐྱེན་བཟང་བར་མཛད། རིམ་གྱིས་མཁར་མདོ་བརྒྱུད་དེ་
སོང་། དེ་ན་རྫོང་དཔོན་དགེ་བཤེས་ཕུན་ཚོགས་རྒྱལ་མཚན་ཅན་བཞུགས་འདུག་
པར། གྲུ་ལས་རོགས་ལྡན་དགོས་ཚུལ་བྱས་པས་ཕོ་བྲང་དུ་འབོད་པ་དང༌། སྒྲོལ་
འདོན་གྱི་མགོ་བར་ ཨ་དྲན་ ཕྲིན་ལས་དང༌། གཉེར་ པ་བཀྲ་ཤིས་ གཉིས་ཅན་
བཏང་ནས་བདེ་བར་ཐོན་ཏེ་འབྲི་ཆུ་ཕ་རིར་བསྡད། ངེད་རང་གི་གུར། དབོན་སྟོད་
ཀྱི་ཚོགས་ཁྲོ་བླུགས་པ་མར་གདན་འདྲེན་རྩིས་ཀྱི་མགོ་པར། ཆོས་ཁྲིམས་ཕུན་
ཚོགས་བརྟན་པ་འདུག་པས། དེའི་ཤིང་རྫིང་ཁར་ཕུབ་སྟེ་བསྡད། ཡུལ་མི་རྣམས་
ལ་རྗེས་གནང་ཞིག་བྱས། ཕྱི་ཉིན་ལས་བརྒལ་ཏེ་སོང་ནས་སྤོམ་བྲག་དགོན་ཟེར་
བའི་ཉེ་འགྲམ་ཞིག་ཏུ་བསྡད་ནུབ་ལ་རྒྱ་དེ་ལོར་ཐམས་ཅད་ལ་གནོད་པ་ཡིན་འདྲ་
ཞིང༌། ངེད་ཀྱི་རྟ་དྲེའུ་བཞི་དུས་གཅིག་ཏུ་སྤྱང་ཀིས་བསད་འདུག་པར། ངེད་རང་
- 122 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བསམ་པར་ལོ་དེར་ཆོས་སྐྱོང་གི་དབང་མང་བས་ལེན་པ་ཡིན་ནམ་སྙམ་པ་དང༌།
དེ་ལྟར་མིན་ཚེ་གཞི་བདག་དེ་ལ་སྦྱིན་སྲེག་ཞིག་བླུགས་ན་སྙམ་པ་བྱུང༌། འོན་ཏེ་
ཇི་ལྟར་ཡིན་ཚོད་མེད་སྙམ་ན་བཏང་སྙོམས་སུ་བཞག །རིམ་གྱིས་སོང་བས་བླ་མ་
གདོང་ཚང་གི་སྒར་ཐོག་ཏུ་སླེབ་ཅིང་ཞག་ལྔ་བསྡད། དབང་ཆོས་གང་དགོས་ཕུལ།
ཡུལ་དེ་ཕྱོགས་སྟོད་སྨད་ཀྱི་སེར་སྐྱ་ཐམས་ཅད་ནས་འབུལ་བ་ཤིན་ཏུ་བཟང་བར་
བྱུང༌། དེ་གར་ཡོད་སྐབས་སྐེ་ཆུ་རྒྱུད་ཀྱི་དགོན་པ་སྡེ་ཡུལ་རྣམས་ཀྱང་འབོད་དུ་
བྱུང་བར་སོང་སྟེ། ཐོག་མར་ཀྱོ་གོ་དགོན་དུ། དེ་ནས་ཚེ་རབ་དགོན་བཅས་ཀྱི་སྟོད་
སྨད་ཐམས་ཅད་ལ་དབང་ཆོས་ཅི་འདོད་པས་ཡིད་ཚིམ་པར་བྱས། སོ་སོས་འབུལ་
བ་བཟབས་པར་གདའ། ཡུལ་ཕྱོགས་དེ་དག་ལམ་འཕྲང་ཆུ་སོགས་ཤིན་ཏུ་ངན་ཡ་
ང་། དམ་ཅན་སྲུང་མ་རྣམས་ཀྱིས་སྟོང་གྲོགས་མངོན་སུམ་དུ་མཛད་པས་ལེགས་
ལམ་ཆེ་བར་འགྱུར་ཏེ། རིམ་གྱིས་འབྲང་བ་བཀྲ་ཤིས་དོན་གྲུབ་ཅན་དང༌། ཆོས་
གླིང་ལྷ་རུ་སོགས་སུ་སོང་ནས་དབང་ཆོས་བྱིན་རླབས་གང་དགོས་པ་སོ་སོས་
འབུལ་བ་རྒྱ་ཆེ་བར་མཆིས། དེ་ནས་རྒྱམ་ཁོག་གི་ཡོན་བདག་རྣམས་ལ་དབང་
ཆོས་བྱས། ཡོན་བདག་ཤེ་པ་ ཕ་དུ་དང༌། བུ་ཆེན་བཙུན་མ་ཀུན་དགའ་དཔལ་
མོས་གཙོས་རྒྱམ་ཤེལ་དཀར་མ་བཅས་ནས་འབུལ་བ་བཟང་ཞིང༌། ཚོང་དཔོན་
མར་རྒྱལ་རྒན་པོ་ན་བར་མགྱོགས་མྱུར་གྱིས་ཀུ་ནང་གི་ཡོན་བདག་སོ་སོས་གདན་
འདྲེན་དབང་བཀའི་བྱང་འདབ་གང་དགོས་བྱས་ཏེ། དྭའུ་སྨད་ཀྱི་ཀུ་མདར་སྒར་
བརྒྱབ། ར་དཱ་དཔོན་དུ་ར་ནུ་ཡོན་དང༌། དུ་ར་ཐཱ་ཇི་ཁག་གིས་གཙོས་ཡོན་བདག་
རྣམས་དང༌། བན་ཆེན་མདའ་བ་བཅས་ཀྱིས་ཞབས་ཕྱི་འབུལ་བ་བཟང་ཞིང༌།
ཆོས་སྒར་ཉིན་བདུན་བྱས་ཐོག་རྒད་པོ་དེ་ཚེ་མ་ཟིན་སོང་བས། ལམ་བསྟན་དང་
- 123 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
ཕུང་པོ་སྦྱིན་སྲེག་སོགས་ངེད་རང་ནས་བྱས་པས་ས་དེ་མ་ཐུལ་བ་ཞིག་ཡིན་ཟེར།
དེ་ནུབ་ཆར་རླུང་གིས་སུན་པར་བྱས་རུང་ཉེས་སྐྱོན་ནི་མ་བྱུང༌། རིམ་གྱིས་ཆོས་
སྒར་སྤར་ཐང་སྟོད་དུ་འོང་བས་ཞག་བདུན་མཚམས་ནས་མི་རྒན་དེ་སྔར་བླ་མ་
སྒར་པ་མང་པོའི་ཞབས་ཕྱི་བྱས་པའི་དཀོར་ཆེ་བ་ཞིག་ཡིན་འདྲ་བས་ལུས་ངན་
ཞིག་བླངས་པའི་རྟགས་གསལ་བར་བྱུང༌། སྐྱེ་དགུ་དོན་གྲུབ་གླིང་དང་། བན་ཆེན་
དགོན་དུ་ཆོ་ག་རྟེན་སྟོང་ཆོག་རེ་བསྐུར་བའི། བདུན་མཚམས་གཉིས་ཀྱི་སྐབས་
སུ། ཡང་ནུབ་ཅིག་ངེད་རང་སར་བྱུང་སྟེ། ལག་ན་ཕོར་པ་སྐྱ་བོ་ཆེ་བ་ཞིག་དང༌།
ལུག་གྲོད་སྟོང་པ་ཞིག་ཁྱེར། གོས་དཀར་པོ་ཞན་པ་ཞིག་གྱོན་ནས་བྱུང་བས། ཡང་
་བསྐྱར་ངེད་རང་ནས་བྱང་བུ་ཞིག་ཞུས་པས། ད་ཕྱིན་གཏན་ནས་རྨི་ལམ་དུ་མ་
བྱུང་བས་ཕན་མ་ཕན་ནི་མ་ཤེས། དེ་ནས་དབྱར་གྱི་མཇུག་དང་སྟོན་གྱི་བྲེལ་བ་
རྣམས་བཅད། ཕག་ལོག་སྔ་བཞིན་སྒར་འགྲོས་རྣམས་རིམ་གྱིས་བྱས་པའི་དབྱར་
གྱི་སྒར་འགྲོས་དྭའུ་སྤར་ཐང་གི་སྟོད་དུ་འོང་སྐབས་ནུབ་གཅིག་རྨི་ལམ་དུ་ངེད་
རང་དཔོན་གཡོག་ཐམས་ཅད་ཀ་ལ་བརྒྱབ་སོང་བས་བོ་རོག་གཞུང་གི་ཐད་ནས་
ཨ་བོ་ཕུར་ཚིང་བཅས་གསུམ་གྱིས་མགོ་རས་དཀར་པོ་རེ་རེ་བརྒྱབ་སྟེ་དྲེའུ་དཀར་
པོ་གཉིས་བཅས་དྲེའུ་ལྔ་ལ་དོ་པོ་འགའ་བཀལ་ནས་འོང་གིན་འདུག །ངེད་རང་གི་
བསམ་པར་ཁོ་ན་ནིང་ཡར་བཏང་ནས་མར་མ་འོངས་བྱས་པ་ཡིན་སྙམ་ཞིང་ཁྱོད་
རྣམས་གོང་ནས་འོངས་བྱེད་དྲིས་པས་ངེད་རྣམས་མ་གཏོགས་སུ་ཡང་མེད། ངེད་
འོང་བའི་དོན་ཁྱོད་ངོར་དུ་སེར་སྐྱ་ཐམས་ཅད་ཀྱིས་ཡར་མཁན་པོར་འོང་དགོས་
ཟེར་ཞིང་འབོད་མི་ཡིན། འདི་ལོའི་ སྟོན་ཁར་ཡར་སླེབས་དགོས་ཟེར་འདུག །
ངེད་ རང་གི་བསམ་པར་གཞན་སྐལ་བ་བཟང་པོ་རེད་ཀྱང་སྔར་དཔེ་ཆ་ནི་སྣང་
- 124 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གསུམ་ཙམ་མ་གཏོགས་མི་ཤེས། ལམ་འབྲས་བུ་མ་ཟད་རྒྱུད་དབང་དང་རབ་བྱུང་
སོགས་འདི་རྣམས་དཀའ་མོ་ཡོད་ཅི་དྲག་སྙམ་པ་ཞིག་གིས་གཉིད་སད་ནས་རིམ་
གྱིས་གྲྭ་པ་རྣམས་ལ་འདི་ལྟར་རྨིས་བྱས་པ་ངེས་པ་མེད། མཁན་པོ་ཁྲི་པ་ཀྲིག་ཅར་
ཞིག་མ་བྱུང་ན་གང་ཤེས་ཟེར་འདུག །དེ་ནས་སྔར་བཞིན་སྟོན་ལྡོམ་དང་དགུན་
ཆོས་ཀྱི་སྒར་པར་རིམ་གྱིས་བཏེག །
སྲིབས་འོ་ཕོམ་དགོན་དུ་མགོན་པོ་ལྕམ་དྲལ་ལྷ་གསུམ་བཞེངས་འདུག་པར་
རབ་གནས་དང་དབང་ལུང་གང་དགོས་ཕུལ། སྲིབས་ཕུའི་ཨ་གཉན་བླ་མ་དྲུང་པ་
ཚེ་མཚམས་པར་བླ་མ་རྣམས་ཀྱི་ལུང་དང༌། འཚོ་བྱེད་རྣམས་ཀྱི་དགོངས་པར། མོ་
རྩིས་གང་ཅིར་སྐུ་གེགས་ཡོད་པར་ཐག་བཅད་ཀྱི་བསྙུང་གཞི་རྐྱེན་ཆེ་ངོ་ཡོད་ཚུལ་
གྱི་ངེད་རང་འོང་དགོས་ནན་གྱིས་ཕེབས་པར། དེར་དགོངས་བཞེད་ལྟར་སོང་སྟེ་
ཇི་ལྟར་འོས་པའི་དབང་རྗེས་གནང་དང་། མ་གཅིག་གྲུབ་པའི་རྒྱལ་མོ་ནས་བརྒྱུད་
པའི་ཚེ་སྒྲུབ་སྟོང་ཚར་གཅིག །གྲུབ་ཆེན་ཛེ་ཏཱ་རི་ནས་བརྒྱུད་པའི་ཚེ་དཔག་ཏུ་མེད་
པ་ལྷ་དགུ་ལ་བརྟེན་པའི་དབང་དང་འཆི་སླུ། མཇུག་ཏུ་རྡོ་རྗེ་རྣམ་པར་འཇོམས་
པའི་སྒོ་ནས་གཏོར་ཆེན་སོགས་བྱས་པས་ལོ་གྲངས་བཅོ་བརྒྱད་ཙམ་གེགས་དང་
བྲལ་ནས་དགུང་གྲངས་ཐུབ་པ་སོགས་ཀྱིས་མངོན་ཤེས་མཁན་རྣམས་ཀྱང་ཞལ་
སྐྱེངས་པར་གྱུར་ཅིང་། དེ་ནས་རོང་ལྡན་སོགས་ཀྱི་བྲེལ་བ་རྣམས་བཅད་དེ། ས་
དཀར་ དགོན་ ཞེས་ ས་སྐྱ་པ་ འཇམ་དབྱངས་ རིན་ ཆེན་རྒྱལ་མཚན་དང༌། ཀུན་
དགའ་ལེགས་པ་དང་མཐུ་སྟོབས་དབང་ཕྱུག་སོགས་ཀྱི་གདན་ས་ཡིན་པ་དེར་
སོང་། སེར་སྐྱ་མཐའ་དག་ལ་དབང་ལུང་ཁྲིད་དང་ཁྱད་པར་ཆོས་འཁོར་དཔོན་
བསྟན་འཛིན་དཔོན་བློན་གྱིས་སྦྱིན་བདག་མཛད་ནས། སྔོན་དུས་འཇམ་དབྱངས་
- 125 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
རིན་ཆེན་རྒྱལ་མཚན་གྱི་གདུང་འབུམ་ཆོས་འཁོར་བས་འོ་བརྒྱལ་ལན་གསུམ་
གཏད་འདུག་པའི་རྗེས་མ་རྐུན་མར་བརྫུས་ཏེ་བཤིག་པའི་སྐབས་ཡིན་འདུག་པ་
དེ་ཉིད་ཉམས་གསོས་བྱས་ཏེ་རབ་གནས་འབུལ་སྐབས་རྨི་ལམ་དུ་དགེ་སློང་ཞིག་
གིས་དེའི་ནང་ན་ཡོད་པའི་བླ་མ་དེ་ཉིད་ཀྱི་སྐུ་བེར་ཞིག་ཡོད་པ་དེ་བསྟན་ཏེ་འདི་
ཁྱོད་རང་གི་བེར་ཡིན་ཟེར་བ་ཞིག་བྱུང༌། གཟིམས་ཆུང་སྟེང་དུའང་སྔོན་འཇམ་
དབྱངས་གོང་མའི་དུས་སུ་གུར་མགོན་དང་པུ་ཏྲའི་ཐུགས་ཞིག་ཡོད་པ་ལ་བར་
སྐབས་ སུ་ མེད་ སོང་ འདུག་ པར། ད་ ལམ་ ཁྱོད་ ཀྱིས་ཐུགས་ བཟབས་པ་ ཞིག་
འཛུགས་དགོས་ཚུལ་ཞིབ་རྒྱས་བྱུང་བར་རང་ནི་སྦྱིན་བདག་གང་ལའང་གྲུབ་
མཐའ་ཕྱོགས་རིས་མེད་པར་སེམས་དཀར་གཤིས་སླར་གླེང་བརྗོད་མང་པོ་བྱུང་དུ་
དོགས་ནས་མི་ལེགས་ཚུལ་ཞུས་ཀྱང་ཡང་བསྐྱར་བསྐུལ་བྱུང་བར་ལྐོག་ཏུ་བརྟག་
པ་ཞིག་བྱས་པས་དཀོན་མཆོག་གི་ལུང་དུ་རང་རེར་ལེགས་ཀྱང་ཁོ་རང་སྦྱིན་
བདག་ལ་ཅུང་ཟད་དོགས་པ་ཞིག་ཤར་བས་བརྟག་པ་བྱས་ཚུལ་གསལ་གསལ་
རང་མ་སྨྲས་ཀྱང༌། ད་དུང་རབ་གནས་སྐུ་གདུང་གི་ཞབས་ཕྱི་འདི་ནི་རང་གཞན་
ཐམས་ཅད་ལ་ལེགས་ཤིང་མགོན་པོའི་ཐུགས་རྟེན་འདི་རེ་ཞིག་སློད་པ་ལེགས་
ཚུལ་ཞུས་ཀྱང༌། ཆོས་སྐྱོང་གིས་བསྐུར་བ་ཡིན་འདུག་པས་བཀའ་ནན་ཆེས་ཤིང་
རང་ལུགས་གྲྭ་རིགས་བསམ་ཡོད་རྣམས་ལེགས་ལེགས་དགའ་དགའ་ཞིག་བྱེད་
པ་འདྲ་བར་མ་ཟད་ཕྱོགས་གཏམ་འདོད་རིགས་མང་དུ་ཟེར་འདུག་ཀྱང༌། སྦྱིན་
བདག་གི་བློ་དང་བསྟུན་པས་གྲི་ལྕགས་ལས་གྲུབ་པའི་ཐུགས་ལྕགས་དང་འབྲང་
རྔ་སོགས་གཞན་དགོས་ཆ་ཐམས་ཅད་བསགས་པས་ཤིན་ཏུ་བཅའ་འགྲིག་པ་བྱུང་
བ་དང༌། ལྷག་པར་རང་ཉིད་དེ་དུས་ལག་ལེན་དང་དཔེ་ཆ་གཉིས་ཀ་མེད་སྐབས་
- 126 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཡིན་ཀྱང་། གྲྭ་པ་ཞིག་གིས་ཁྱིམ་དུ་ཇ་འདྲེན་བྱས་བྱུང་བའི་དཔེ་སྒམ་ཐོག་ན་ཤོ་ཁ་
ལེགས་ཤིག་ཏུ་དཔེ་ཆ་གསར་རྙིང་མང་རབ་འདུག་པར་བལྟས་པས་དམ་པའི་
ཤོག་དྲིལ་དགོངས་བཞེད་ཀྱི་ལག་ལེན་དམར་བཏུས་ཚར་ཆེན་རིན་པོ་ཆེས་མ་
ཆེན་རྡོ་རྗེ་བཀྲ་ཤིས་ཀྱི་དོན་དུ་མཛད་པ་དེ་བྱུང་བར་ཤིན་ཏུ་སེམས་དགའ་ཞིང་
ཆོས་སྐྱོང་གི་ཕྲིན་ལས་སུ་ཤེས། ཕྱག་ལེན་དེ་ཉིད་ཀྱི་སྟེང་ནས་ཐུགས་ཀྱི་བཅའ་
ཐབས་ཤིན་ཏུ་ལེགས་ཤིང་ཡུན་རིང་སྒྲུབ་པ་ཞིག་ནི་མ་བྱུང་ཡང་བསྙེན་སོང་གི་
དགེ་སློང་བརྒྱད་དང་བཅས་ཉིན་ཞག་གཅིག་བསྒྲུབས་ཏེ་ཕྱི་ཉིན་གཟའ་སྐར་ཤིན་
ཏུ་ལེགས་པ་ཉེར་ལྔའི་ཉིན་དེར་དཔོན་སློབ་བཅོ་ལྔ་སྐོར་གྱིས་ཐོག་མར་བསྐང་བ་
བཟླས་པ་གྲུབ་འཕྲལ་ཕོ་བྲང་སྟེང་དུ་ཐུགས་གསོས་བྱས་པས་ཡུལ་གཞི་ཤིན་ཏུ་
ལེགས་ཤིང་ནམ་མཁའི་ཁྱོན་ཐམས་ཅད་དྭངས་པ་དང་ས་གཞི་ལྷན་ཕེབས་པ་
ཞིག་བྱུང་སོང་ཞིང༌། དེ་རིང་རྟེན་འབྲེལ་འདི་ཤིན་ཏུ་ལེགས་བྱས་པས་དེ་ཉིན་
དཔོན་ཁོ་རང་གིས་ཀྱང་ཅི་ཡིན། མཁན་པོས་རྟེན་འབྲེལ་བཟང་གསུང་བ་འདི་
རང་གཞན་སུ་ལ་བཟང་གསུངས་པ་ཡིན་ཟེར་སྐད། དེ་ནུབ་ས་དཀར་དྲུང་པ་བླ་
མའི་མནལ་ལམ་དུ་དགོན་དེ་ཉིད་ཀྱི་སྟེང་གི་ནམ་མཁར་ཉི་ཟླ་གཉིས་དུས་གཅིག་
ཏུ་ཤར་བ་རྨིས་འདུག་ཅིང༌། བླ་མ་དེ་ཉིད་རླུང་ཁམས་པ་འདྲ་པོས་ཧུ་རེ་བ་ཞིག་
ཡོད་ཀྱང་སྔོན་ས་སྐྱ་པས་བྱིན་གྱིས་བརླབས་པའི་བླ་བརྒྱུད་དུ་འདུག་པས་རྨི་ལམ་
བདེན་པ་ཡོད་འདྲ། དེ་ནས་ཡུལ་དེའི་དགོན་ཡུལ་ཐམས་ཅད་ལ་བདེ་སྐྱིད་འབྱུང་
བའི་ ཕྱིར་དམིགས་ཏེ་མགོན་པོའི་ཞི་དྲག་གི་སྦྱིན་སྲེག་ བླུགས་ པ་དང༌། བུམ་
གཏེར་གཙུག་ལག་ཁང་དུ་འཇུག་ཅིང་། རྡོ་རྗེ་འཇིགས་བྱེད་ཀྱི་དྲུག་ཅུ་པའི་གཏོར་
བཟློག་ཉིན་གསུམ་བྱས་པར་དེ་དག་གི་སྐབས་སུ་ཡུལ་ཁམས་ཐམས་ཅད་ལ་ཕན་
- 127 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པའི་རྟེན་འབྲེལ་ཤིན་ཏུ་ལེགས་པ་བྱུང་ངོ༌། །དེར་ཡོད་སྐབས་འབུལ་ནོད་རྒྱ་ཆེ་བ་
བྱུང་ཞིང་ས་ངོར་གྱི་མགྲོན་པོ་རྣམས་ཁལ་ཤེད་ངན་སྐབས་ཤིག་དེར་སླེབས་བྱུང་
བ་དུས་མཆོད་ལ་དམིགས་པའི་ཞབས་ཏོག་བཟང་པོ་བྱས། རིམ་གྱིས་སྒར་བཏེག་
སྟེ་དེ་ནུབ་བསྡོངས་འཛོམ་དུ་ཡོན་བདག་རྣམས་ལ་དབང་ཆོས་ཤིག་བྱས། སོ་སོ་
ནས་གདན་འདྲེན་འབུལ་བ་བཟབས་པར་མཆིས། དེ་སྐབས་ས་དཀར་ཡུལ་གྲོང་
གི་སེར་སྐྱ་ཕོ་མོ་བརྒྱ་སྐོར་གྱིས་བདག་ལ་སྐྱེལ་མ་བྱེད་པ་ཡོད་པ་བཅས་ཐམས་
ཅད་ཀྱིས་དྲན་ཐང་དུ་གྲུབ་ཐོབ་སྨྲ་ཏི་ཛྙཱ་ན་སྐུ་ཚེའི་སྨད་དུ་ཡུལ་དེར་ཕེབས་ནས་
ཁོང་སྐུ་དངོས་བཞུགས་པའི་སྐབས་སུ་བསྟན་ཕན་ཆེར་མ་བྱུང་རུང་། ང་མྱ་ངན་
ལས་འདས་པའི་གདུང་འདིས་སེམས་ཅན་གྱི་དོན་བྱེད་པར་ཤོག་གསུངས་ནས་
སྨོན་ལམ་བཏབ་སྟེ་མྱ་ངན་ལས་འདས་པའི་སྐུ་གདུང་རིལ་པོར་བཞུགས་པའི་
མཆོད་རྟེན་གཙོ་བོར་གྱུར་ པའི་སྐུ་གསུང་ཐུགས་རྟེན་ བྱིན་རླབས་ཅན་མང་དུ་
བཞུགས་པའི་གཙུག་ལག་ཁང་དེར་མར་མེ་བརྒྱ་མཆོད་ཕུལ། ཁྲོམ་སེར་སྐྱ་སུམ་
བརྒྱ་ཙམ་ཡོད་པའི་དབུས་དེ་ནས་གོས་ཡུག་དམར་པོ་ཞིག་སྨོན་ལམ་བཏབ་སྟེ་
ཡར་འཕངས་པས་སྣེ་མོ་ཐུབ་དབང་གི་སྐུ་བརྙན་ཆེ་བ་ཞིག་གཡས་ན་བཞུགས་
ཡོད་པའི་མགྲིན་པའི་ཐད་དུ་འབྱར་ཏེ་གོས་ཡུག་ལྷག་མ་རིམ་གྱིས་ནར་བྱུང་བ་
ཁྲིའི་ཐད་དུ་སླེབས་ཏེ་ཐམས་ཅད་དགའ་ཞིང་ངོ་མཚར་ཆེ་བར་གྱུར། ཡང་མཆོད་
རྟེན་ལ་ཁ་བཏགས་ཆེ་བ་གཅིག་དང་། ཡང་ཁ་བཏགས་ལེགས་པ་ཞིག་གྲུབ་ཐོབ་
སྨྲ་ཏིའི་སྐུ་བརྙན་ལ་ཕུལ་བས་ཀྱང་རྟེན་འབྲེལ་ལེགས་པ་བྱུང་ཞིང་བསྟན་འགྲོའི་
བདེ་སྐྱིད་འཕེལ་བའི་སྨོན་ལམ་རྒྱ་ཆེར་བཏབ། རིམ་གྱིས་སོང་སྟེ་འདམ་ཐོག་
དགོན་པའི་འགྲམ་ན་མཆོད་རྟེན་ཆེ་བ་ཞིག་ཡོད་པར་གཡག་སྒང་གི་མཆོད་རྟེན་དུ་
- 128 -



ཀ་
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྲགས་ཏེ། དེའི་རྒྱུ་མཚན་དགོན་པའི་རྒྱབ་རི་ལ་གཡག་སྒང་ཟེར་བ་རི་དེའི་གློ་
ནས་ཆད་པའི་དབྱིབས་གྲོད་པ་ལྟ་བུ་ཞིག་ཡོད་པ་དེའི་སྟེང་དུ་འདམ་ཐོག་དགོན་
ཞེས་པ་སྔོན་འདན་མ་བཀའ་བཅུ་ཀུན་དགའ་བཟང་པོ་ཞེས་པས་བཏབ་པ་ལ་
ཕྱིས་འཇམ་དབྱངས་རིན་ཆེན་རྒྱལ་མཚན་དང་མཐུ་སྟོབས་དབང་ཕྱུག་པའི་གདན་
སར་གྱུར། དེ་ན་མཐུ་སྟོབས་དབང་ཕྱུག་གི་རྟེན་ཁྱད་པར་ཅན་ཡང་བཞུགས་ཤིང་།
དེར་གུར་མགོན་གྱི་སྐུ་བྱིན་རླབས་ཀྱི་གཟི་འོད་འབར་བ་ཐོག་ཚད་གང་ཙམ་དང་
གསེར་ གདུང་ཁྱད་འཕགས་གཉིས་སོགས་རྟེན་མང་རབ་བཞུགས་ཤིང་དགོན་
པའི་མདུན་རྣམས་སུའང་པུ་ཏྲ་བྷ་ཊ་ཡིན་ཟེར་བ་བདེན་སྙམ་པའི་ཕ་བོང་ཉམས་
དོད་པ་ལྔ་དྲུག་ཙམ་མཆིས། གང་ལྟར་སྔར་གྱི་རི་གྲོད་པའི་ཁའི་ཐད་ལྟ་བུའི་སྟེང་
དུ་ས་དགྲ་འདུལ་བའི་ཕྱིར་བཞེངས་པ་ཡིན་པ་འདྲ། དེའི་ཐད་ཀྱི་བདེ་བདེ་ཁ་ཟེར་
བ་བླ་མ་ཐམས་ཅད་ཀྱི་ཆོས་སྒར་བརྒྱབ་པའི་ས་དེར་ཡང་སྒར་བཏབ་སྟེ། ཞག་
གསུམ་སོང་ནུབ་ས་དཀར་ཚང་དཔོན་ཚང་གི་དགེ་ཚུལ་ཆོས་འཁོར་གྱི་གཉེར་པ་
ཡིན་པ་དེ་ངེད་ཀྱིས་བཙུགས་པའི་ཐུགས་དེ་ལ་འཇུས་ཏེ་ཁོང་སྙིང་ན་བ་འདུག་
ཟེར་བྱུང་བ། མྱུར་དུ་ཁོ་རང་ཡང་འདས་སོང་། དེ་མཚམས་སུ་ཆོས་འཁོར་བའི་
དཔོན་བློན་རྣམས་ལ་མི་ལེགས་པ་འགའ་བྱུང་སོང་རུང་རང་ལ་འགྱོད་པ་མེད་པར་
ངེས། ཐོག་མར་དགོན་པར་རྡོ་རྗེ་འཇིགས་བྱེད་ཚེ་དཔག་ལྷ་དགུ་སོགས་དབང་
ལུང་ཁྲིད་དང༌། གཙུག་ལག་ཁང་དེ་ཉིད་དུ་ཐུབ་དབང་གི་སྐུ་འཇིམ་པ་ལས་གྲུབ་
པ་གསར་བཞེངས་ཐོག་ཚད་ཙམ་འདུག་པ་དང༌། ཡང་ལྷ་ཁང་ཆུང་བ་གསར་པ་
ཞིག་བཅས་ལ་རབ་གནས་ཉིན་གང་མ་ཕྲིན་བཅོལ་བཅས་བྱས། ཡུལ་གྲོང་སོ་
སོས་གདན་འདྲེན་དང་འབུལ་བ་ནི་རྒྱ་ཆེར་བྱུང༌། རིམ་གྱིས་སོང་སྟེ་རྨ་མགྲིན་
བ
- 129 -



1:|་མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽་
གྲོང་ཆེན་བྱ་བ་སྡེ་དུད་བརྒྱ་ཕྲག་ལྷག་པ་ཙམ་ཞིག་ན་དགའ་ལྡན་པའི་དགོན་པ་ཏྲེ་
བོ་བྱང་ཆུབ་གླིང་ཟེར་བ་ཡོད་པར་སྔོན་དུས་ལན་གཅིག་སླེབས་པའི་ཡོན་བདག་
བཟང་ཞིང་དེ་སྐབས་ཀྱང་སོང་བས་ཕྲིན་ལས་ཆེ་བ་བྱུང་། རིམ་གྱིས་འབམ་དགོན་
ཡུལ་དང་ཁྲ་བོ་ཁོག་སོགས་བརྒྱུད་དེ་སོ་སོར་ཕན་པའི་དབང་ལུང་ཁྲིད་གསུམ།
བསྔོ་བ་བྱང་ཆོག་ཁྱིམ་རྣམས་སུ་མེ་ཏོག་འཐོར་བ་སོགས་གང་དགོས་ཀྱིས་རེ་བ་
བསྐང་། སེར་སྐྱ་ཕོ་མོ་དྲག་ཞན་ཀུན་གྱིས་རང་རང་གི་འབྱོར་ཚོགས་དང་བསྟུན་
པའི་འབུལ་བ་ཞབས་ཏོག་བསྙེན་བཀུར་གྲོགས་དན་བཟབས་པར་བྱུང༌། དེ་ནས་
སྤར་ཐང་དོན་གྲུབ་གླིང་བརྒྱུད་དེ་ཐག་ལུང་སྨོན་སྐྱིད་སྒར་དུ་འབྱོར། དེ་སྐབས་ཟླ་
བ་གསུམ་པ་ཡིན། དེ་སྐོར་གྱི་དགོན་ཡུལ་སོ་སོར་དབང་བཀའ་ཕྱག་ན་ཇི་ལྟར་
དགོས་པ་དང༌། དགོན་ཡུལ་རྣམས་ནས་ཀྱང་དབུས་ཕྱོགས་སུ་འགྲོ་བའི་རྫོང་
བརྡར་འབུལ་བ་རྒྱ་ཆེར་བྱུང༌། ཁུ་ཐོག་ཟེར་བར་ཡོན་བདག་ཤེ་བ་ཕ་བུའི་ཁྱིམ་དུ་
ཞག་ཤས་དབང་བཀའི་རིམ་གྲོ་དང༌། ཡུལ་དེའི་ཁྱིམ་མཚེས་ཚོང་པ་ཕྱུག་པོ་ཁག་
གིས་ ཞབས་ ཏོག་ བཟབས། དེ་ སྐབས་ འཛོམ་ ཉག་ བསམ་ འགྲུབ་ དགོན་ པས་
གཙོས་ཡུལ་སྡེ་རྣམས་ཀྱིས་གདན་འདྲེན་བྱུངབར་དེ་དུས་རྨིས་ལྟས་ཤིག་གསལ་
བར་བྱུང་སྟེ། དེའང་དེ་ནུབ་བནྡེ་རྒྱ་པོ་ཕྱིང་ཞྭ་གྱོན་པ་དཔོན་གཡོག་གཉིས་བྱུང་།
ཁ་བཏགས་ཞིག་དང་མར་རིལ་བཅད་འཕྲོ་ཞིག་ཁྱེར་ཞིང་ཕྱག་ཕུལ་ཏེ་ངས་ད་
བར་ཁྱོད་ལ་བྱིན་རླབས་མ་ཞུས། ད་ངེད་ཀྱི་ཡུལ་དུ་འབྱོན་དང་བཟང་པོ་འོང་ཟེར་
བ་བྱུང་། དེའི་སང་ཉིན་ཉི་ཕྱེད་ཙམ་ལ་འཛོམ་ཉག་དགོན་སྡེས་ཤོག་ཟེར་བའི་ལྷ་
གཉེར་ཀུན་དགའ་རྒྱལ་མཚན་དཔོན་ཡོག་གཉིས་བྱུང་བ་ཁས་བླངས་ཏེ་འཛོམ་
ཉག་བསམ་འགྲུབ་དགོན་དུ་སོང་ནས་ཐོག་མར་གྲུབ་ཆེན་དྲན་པ་ཡེ་ཤེས་སམ།
- 130



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཇོ་བོ་སྨྲ་ཏི་ཛྙཱ་ན་ཞེས་རྒྱ་བོད་ཀུན་ལ་གྲགས་པ་དེ་ཉིད་སྐུ་ཚེའི་སྨད་ལ་མདོ་སྟོད་དུ་
རིམ་གྱིས་ཕེབས་སྐབས་བསྟན་འགྲོའི་དགེ་ལེགས་འབྱུང་བའི་དོན་དུ་བཞེངས་
ཟེར་བའི་ས་འབུམ་རྣམ་རྒྱལ་མཆོད་རྟེན་ཐོག་ཚད་ལྔ་ཡོད་པའི་འགྲམ་དུ་སྒར་
བརྒྱབ། ཡུལ་དེར་གང་ཕན་གྱི་དབང་བཀའ་རྗེས་གནང་། རབ་གནས་འཐོར་བ།
རི་ཁྲུས། ཆར་འབེབས། བུམ་གཏེར་འཇུག་པ་དང༌། མཆོད་རྟེན་སྐོར་ལམ་གྱི་མ་
ཎི་དང་ལག་སྐོར་བརྒྱ་ཕྲག་ལྷག་འདུག་པར་དགེ་བསྐུལ་གྱིས་ཉམས་གསོ་བྱས།
དེ་སྐོར་གྱི་སྦྱིན་བདག་དྲག་ཞན་ཀུན་གྱི་གདན་འདྲེན་འབུལ་བ་དང༌། ལྷག་པར་
འཛོམ་ཉག་རྒྱ་ཚང་ཟེར་བའི་ཕྱུག་པོ་ཞིག་ལྷ་བླ་མ་གང་ལའང་ཞེ་ས་བཟང་པོ་བྱེད་
པ་ཞིག་འདུག་པས་ཀྱང་གདན་དྲངས་ཏེ་ཞག་ལྔ་ལ་དབང་། རབ་གནས། བུམ་
གཏེར། བྱང་ཆོག་སོགས་ཅི་དགོས་བྱས་པས་འབུལ་ནོད་བཟབས། དགོན་པར་
གྲྭ་རྒྱུན་རྣམས་ ལ་ ཕན་ཐབས་ ཀྱི་བཅའ་ ཁྲ་ སོགས་དོ་དམ་གྱི་བཀོད་པ་དང༌།
དགོན་གྱི་མགོན་ཁང་དུ་ཕྲིན་བཅོལ་བཀའ་གཏད་སོགས་ཆོས་སྡེ་དར་བའི་སྨོན་
ལམ་བཏབ། སྤུ་རོང་དགོན་དུ་གླིང་བླ་དགོན་གྱིས་གདན་འདྲེན་བྱུང་བར་སོང་སྟེ་
དབང་ལུང་ཁ་ཤས་དང་རབ་གནས་ཕྲིན་བཅོལ་དང་དགོན་སྡེའི་བཅའ་བཀོད་
སོགས་གང་ཕན་ཞུས་ཤིང་སྲི་ཞུ་རྒྱ་ཆེར་སྩལ་ཏེ་ཞག་གསུམ་བསྡད། དེའི་ཞར་ལ་
འབྲུག་པ་ལྷ་ཁང་ཚང་གི་པད་དཀར་ལྷུན་གྲུབ་སོགས་བླ་མ་སྐུ་སྐྱེ་རྣམས་ཀྱིས་
མཚོན་གྲྭ་ཚང་བཅས་ཀྱིས་དུང་རྒྱ་གླིང་དར་འཕྱར་སོགས་ལེགས་ལམ་བཟང་པོས་
ལྷ་ཁང་བསམ་འགྲུབ་རྒྱ་མཚོར་གདན་དྲངས་ཐོག་ཞབས་ཏོག་འབུལ་བ་བསྔོ་རྟེན་
སོགས་མཛད་པར་བསྔོ་བ་སྨོན་ལམ་བཀྲ་ཤིས་སོགས་ཞུས་ཏེ། སླར་ཡང་འཛོམ་
ཉག་ཏུ་ཞག་གཉིས་བསྡད་དེ་མཆོད་རྟེན་ལ་ཉམས་གསོ་དང་སྐོར་ལམ་དུ་མ་
131 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
ཎི་ལག་བསྐོར་བརྒྱ་ཚར་ཞིག་གི་ཉམས་གསོས་ཀྱི་སྦྱིན་བདག་ཀྱང་བསྐུལ། མཚོ་
གཏེར་བཅུག་ཅིང་ཆར་འབེབས་བྱས་པས་ཡུལ་ཁམས་ཐམས་ཅད་བདེ་བ་བྱུང་
སོང་། ངེད་ནས་ཡུལ་དེའི་གཞི་བདག་དེ་ལ་བསང་མཆོད་བསྡུས་པ་ཞིག་ཀྱང་
བརྩམས་ནས་ཐག་ལུང་སོང་སྟེ་བྲེལ་བའི་འཕྲོ་ལུས་ཀྱི་བཀོད་པ་དང་སྦྱིན་སྟེར་
སོགས་གང་དགོས་རིམ་གྱིས་བཅད། ཟླ་བ་བཞི་པའི་ཉི་ཤུ་སྐོར་གྱི་གཟའ་སྐར་
བཟང་ཉིན་ཞིག་ལྷ་བསང་བཏང་ཞིང་མགོན་ཁང་དུ་བསྐང་བ་ཕྲིན་བཅོལ་དང་
སྙན་དར་ཕུལ་ནས། སྒར་ཕབ་བྱས་པའི་ཉིན་ཇ་ཁུག་དང་ལྕགས་རྫ་ལུས་པ་དང༌།
མགོན་ཁང་དུ་ངེད་རང་གི་ཕྲེང་བ་ལུས་པ་རྣམས་རྒྱབ་སོར་སླར་ཡང་ངེད་རང་
འོངས་དགོས་པ་ཡིན་ནམ་སྙམ་སྟེ། དཔལ་གྲུབ་ཕེབས་པ་དང་ངེད་རང་ཡང་སྡེ་
དགེར་འོང་བའི་སྐབས་དེར་ཡང་ཡང་སླེབས་པའི་རྟགས་སུ་འདུག །དེ་ཉིན་ཡང་
དཀར་ཕྱོགས་དགོས་པའི་རྟགས་ སམ་འགྲུལ་པ་རྣམས་ ཀྱིས་དོན་འགྲུབ་པའི་
རྟགས་ ལེགས་ པ་ཞིག་བྱུང༌། ཞག་གསུམ་བཞི་ནས་ སྒར་བཏེག་སྟེ་ཐག་ ལུང་
འདུས་ཚོགས་འདྲེས་པ་རྣམས་ཀྱིས་རྒྱ་ རོང་ སྒར་བར་དང༌། གྲ་མར་དང་ཡོན་
བདག་ཕོ་མོས་དེ་ཤོང་བར་བསྐྱལ། དོན་གྲུབ་གླིང་དུ་ཇ་དོས་ཀྱི་རིམ་པ་གང་ཡོད་
གཏམས། སྤར་ཐང་སྨད་དུ་རིན་ཆེན་གླིང་པ་དང་བན་ཆེན་མདའ་པ་དྭའུ་སྨད་ཀྱི་
དཔོན་ཁག་སོགས་ལ་ཆོས་སྒར་ཉི་མ་བདུན་བརྒྱད་སྐོར་བརྒྱབ་པ་དང་སོ་སོས་
གདན་ འདྲེན་ འབུལ་ རྫོང་ རྒྱ་ ཆེར་བྱུང་ཞིང་། དབང་ འཐོར་ ནས། བྱང་ འདབ།
བཀྲ་ཤིས་སྨོན་ལམ་རྒྱས་པར་བྱས་ནས་དྭའུ་སྟོད་ཀྱི་སྤར་ཐང་གི་ཚེ་ལུང་དང་སྦེ་
དིས་ན་ཁ་གཉིས་སུ་ཡང་ཆོས་སྒར་ཞག་བཅུ་སྐོར་རེ་བྱས། སོ་སོས་འབུལ་རྫོང་རྟ་
ཁལ་ཟབ་རྒྱས་ཕུལ་ཏེ། དབང་ལུང་། བྱང་འདབ། བཀྲ་ཤིས་སྨོན་ལམ་རྒྱས་པར་
- 132 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བྱས་ནས། མཛལ་ནང་གི་ཡོན་བདག་མགོན་པོ་ཚེ་དབང་ཞང་མཚན་གྱིས་གདན་
འདྲེན་ འབུལ་ རྫོང་རྒྱ་ཆེ་བ་ བྱས་འཕྲལ་ རིམ་ གྱིས་སོང་སྟེ། དོན་གྲུབ་གླིང་ གི་
མདུན་གྱི་མདོ་ཐང་དུ་ཐབ་ཆེན་བཟུང་སྟེ་སྒར་ཆེ་བ་ཞིག་བྱས། ཞག་བཅུ་སྐོར་
བསྡད་དེ། ཉིན་མོ་ཁྲོམ་སྟོང་ཕྲག་ལྷག་པར་རྗེས་གནང་ཕྱག་ནས་དང་སྐྲ་འཛིན་
སོགས་ཞུ་བ་ཅི་ཡོད་ཀྱི་རེ་བ་བསྐང་། ཉིན་ཕྱེད་མན་ནས་ཉི་ཤར་བར་དགོན་
དུ་བསྡད་དེ་དབང་འཐོར་གང་དགོས་དང༌། ཁྱད་པར་དགོན་དེར་བསྟན་པ་དར་
ཞིང་ཕྲིན་ལས་སྤེལ་བའི་ཕྱིར་དམག་ཟོར་ལྷ་མོའི་ཐུགས་རྟེན་ཞིག་དགོས་ཚུལ་
ཕེབས་པར་ལྷ་མོ་རང་ལ་ཟུར་དུ་ཐུགས་འཛུགས་ཀྱི་ཆོ་གའི་ཞལ་ཤེས་མེད་འདྲ་
རུང་། དམ་པ་དང་ཚར་པའི་ཕྱག་ལེན་གྱིས་གཞི་བཟུང་ནས་སྲོག་འཁོར་ཙམ་མ་
གཏོགས་གཞན་ཐམས་ཅད་འགྲིག་པ་ཞིག་གིས་ཐུགས་སྒྲུབ་ཞག་གཅིག་དང༌།
དེའི་ཕྱི་ཉིན་བླ་མ་དགེ་འདུན་ཉི་ཤུ་སྐོར་གྱིས་ཐུགས་གསོས་དང༌། ཐུགས་ལྕགས་
ཤར་ལྷོར་ཞལ་གཟིགས་པ་བྱས་པར་དེ་ཉིན་རྟེན་འབྲེལ་ལེགས་ཤིང་རྗེས་ནས་གྲྭ་
རིགས་ཕྲིན་ལས་རྒྱས་པ་ནི་མིག་མཐོང་ལག་ཟིན་ལྟ་བུ་བྱུང་ཞིང་། དེ་ནས་བཟུང་
དམག་ཟོར་མའི་བསྐང་བ་རྒྱུན་དུ་གསར་འཛུགས་ཀྱང་བྱུང་སོང༌། དེ་ནས་ཉིན་
གཅིག་དྭའུ་བླ་བྲང་ཁང་དང་དགོན་པ་གྲྭ་མང་རྣམས་ཀྱིས་ཇ་གསེར་དངུལ་རྟ་མཛོ་
སོགས་ནི་ཡིད་ཚིམ་པ་གནང་ཐོག །གཙུག་ལག་ཁང་དུ་བླ་མ་དགེ་འདུན་ཐམས་
ཅད་ལ་དམག་ཟོར་ལྷ་མོའི་ རྗེས་གནང་ བཀའ་གཏད་དང༌། དེ་ཞོར་བླ་དགོན་
རྣམས་ཀྱི་སྒྲིག་ལམ་ཀུན་སྤྱོད་སོགས་ཇི་ལྟར་དགོས་ཚུལ་ཞིབ་རྒྱས་ཞུས་པས་
ཐམས་ཅད་ཐལ་མོ་སྦྱར་ཞིང་སྤྱན་ནས་མཆི་མ་འཁྲུག་པ་བཅས་རྗེས་སུ་ཡི་རང་བ་
ཞིག་བྱུང་སོང༌། དེ་ལོར་ཟླ་བཤོལ་དྲུག་པ་གཉིས་བརྩེགས་ཡོད་པའི་རྟིང་མའི་
- 133 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཅུ་དགུའི་ཉིན་དོན་གྲུབ་གླིང་ པའི་ཚོགས་ཆེན་སྒར་ཐོག་ཏུ་གདན་དྲངས་ཏེ་
མང་ཇ་སྦྱོར་སྦྲེལ་འགྱེད་བཅས་ཀྱི་ཐོག །ལྷ་བསང་བཏང་བ། སྒྲོལ་ཤེལ་འདོན་
པ། ཡར་འགྲོའི་མི་ནོར་དངོས་རྫས་རྣམས་ལ་སྦྱང་བ་ཕྱག་ནས་དང༌། གཏོར་ཆེན་
བརྫངས་པ་དང་བཀྲ་ཤིས་སྨོན་ལམ་རྒྱས་པ་རྣམས་བྱས་ནས་ལག་དོ་ཆ་བསྒྲིག་
དགོས་རྣམས་དོ་ད མ་ བྱས་ཏེ་ཉི་ཤུ་གཅིག་གི་སྔ་དྲོར་ སྒར་ བཏེག་པས། ནམ་
མཁའ་ཐམས་ཅད་སྤྲིན་གཏིབས་ཤིང་ཡུལ་འཇམ་པ་དང་། རི་མགོ་ཐམས་ཅད་ནི་
སྨུག་ལོང་འཁྲིགས་པ་སོགས་དགེ་མཚན་ཆེ་བ་བྱུང་། ཐག་ལུང་གི་བླ་སྤྱི་བན་
དཔོན། དྭའུ་བླ་ཁག་དང་དགོན་གྱི་དབུ་ཆོས་ཡོན་བདག་སོགས་མི་ཆེན་སེར་སྐྱ་རྟ་
པ་བརྒྱ་ལྷག་གིས་དེ་ཉིན་གྱི་ཚུགས་མཚམས་ཀོ་མདའ་བར་བསྐྱལ། དེ་ནུབ་ངེད་
རང་གི་མཆོད་དཔོན་གཉེར་པ་གྲྭ་ཚང་ལས་ཚན་རྣམས་ལ་བབ་ཐོབ་ཆེ་ཆུང་གི་རྟ་
མཛོ་གཡག་གོས་དར་ཇ་སོགས་བཟབས་པར་བྱིན་ཐོག །
ཡར་ལམ་གྱི་སྒར་ཤོགས་བྱེད་དགོས་ཚུལ་དང་འགྲོ་སྡོད་ཀྱི་ཁ་ཏ་སོགས་ཞིབ་
རྒྱས་བྱས་པས་སོ་སོར་དགའ་མགུ་ཡི་རང་བར་གྱུར་ཅིང་། ཡར་ལམ་ངེད་རང་
ཐབ་ཐོག་ཏུ་དཔོན་གཡོག་བདུན་ཅུ་དོན་ལྔ། རྟ་དྲེའུ་མཛོ་གཡག་ཕྱེད་བཞི་བརྒྱ་
དང༌། ཇ་འཁོར་དྲུག་མ་ཕྱེད་བརྒྱད་བརྒྱ་སྐོར། དར་རས་ཁྲོ་དཀར་ནག་དུ་བ་མར་
སོགས་ཕོན་ཆེ་བ། སྒར་པ་གཞན་ཡང་ཚན་ཆེ་བ་འདུག་པ་བཅས་རིམ་གྱིས་སོང་
བས། དགེ་རྒྱས་རྫ་ནག་ལུང་སྦུག་ཏུ་སླེབས་ཉིན། སྔོན་གྱི་ལས་སྨོན་གྱིས་རྒྱལ་བ་
ཀརྨ་པ་ཞྭ་དམར་ནག་རྒྱ་ནག་ཏུ་ཆིབས་བསྒྱུར་བ་དང་མཇལ་ཏེ། ཁ་བཏགས།
གསེར་ སྲང༌། ལིང་ ཡུག །ཇ་ འཁོར་དྲུག །ཕོ་ རྟ་ གཅིག་ རྣམས་ མཎྜལ་ དུ་ ཕུལ།
ཆིབས་ཐོག་ནས་ཞུ་གནང་ཕྲན་བུ་དང་ཕྱག་མདུད་སོགས་བཟབས་པར་བསྩལ།
- 134-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཆིབས་བསུར་རྒྱ་དཔོན་གཉིས་དང་སྣེ་ཤན་པ་གཞུང་ས་ནས་ལྷ་ས་བཀའ་བརྒྱད་
སྨད་པ། སྡེ་པ་ཚེ་བརྟན་སོགས་འདུག །དེ་ནས་རིམ་པར་བགྲོད་དེ་གེགས་མེད་དུ་
ནག་ཆུ་ཁར་སླེབས། ངེད་རང་དཔོན་གཡོག་ཁ་ཤས་ཀྱིས་དེར་སྡེབས་པ་སེར་སྐྱ་
གཉིས་བཞུགས་པའི་རབ་བརྟན་དོན་གྲུབ་བཅས་ལྷན་རྒྱས་མཇལ། འབུལ་བ་
འོས་བབ་ཀྱི་ཇ་ཁྲལ་སྐོར་གནས་ཚུལ་ཕུལ་བས། སྡེ་པར་སོག་པོའི་ཇའི་སང་ཞིག་
གིས་ སྟོན་ཆུང་ཞིག་ བྱས་ འདུག་ པ་ནས་ཞབས་ཏོག་ ཀྱང་མཛད་བྱུང༌། ལུགས་
གཉིས་ཀྱི་བདག་རྐྱེན་སྒར་པ་བྱིང་བཅས་ལའང་གནང་། གོང་ས་མཆོག་དེ་སྐབས་
སུ་འགའ་ཐག་ན་བཞུགས་ཤིས་དེར་ཇོ་བོ་ཞལ་མཇལ་དང་ མི་དབང་ཆེན་པོ་
མཇལ་ཁ་ཞུ་བྱ་ཁྲལ་རིགས་སྐོར་བཅས་ཀྱི་དོན་དང་ལྷན་ཅིག་པར་ངེད་རང་ལྷ་
ལྡན་དུ་སོང་། སྒར་པ་བྱིང་རྣམས་རིམ་གྱིས་བཏེག་སྟེ་ཤུ་གུ་ལ་ཕྱི་ནང་དུ་སླེབས་
པར་དུས་བསྒྲིགས་ཏེ་ལྷ་ལྡན་དུ་གནས་མོ་དར་པོ་གླིང་པར་བསྡད། དེར་དཀོན་
མཆོག་ཐུགས་རྗེས་ཟུར་ཁང་པའི་གནས་པོ་ཡིན་པ་མགྲོན་གཉེར་སྦུ་གུའི་གཉེར་
པ་དང་ཕྲད་པས། སྡེ་པ་མགྲོན་གཉེར་ཀྱི་མགོ་འདྲེན་བཟང་སྟབས་ཀྱིས་དེ་འཕྲལ་
མི་དབང་ཆེན་པོར་མཇལ་རྟེན་ཟབ་རྒྱས་དང༌། ཇ་ཁྲལ་སྐོར་ལའང་མཇལ་རྟེན་
ཕྲན་བུ་བཅས་ཕུལ་བས་མཇལ་ཁ་ལེགས་པར་བྱུང་ཞིང་། མི་དབང་ཆེན་པོ་ནས་
རྒྱུ་མཚན་གྱི་བཀའ་འདྲི་དང༌། མཇུག་ཏུ་བླ་མ་ལ་ཇ་སྟོབས་ཆེན་འདི་འདྲ་ཧ་ལས་
པོ་བྱུང་ངོར་པ་ཕྱུག་པོར་གཏོང་བ་འདུག་གསུང་། དེའི་ཕྱི་ཉིན་མགྲོན་གཉེར་སྐུ་ངོ་
མ་གཉེར་ཁང་དུ་རབ་བརྟན་ཤར་པ་དང༌། ལྡན་མ་བུ་ཚང་གི་སྡེ་པ་རྒ་ཆག་པ་
གཉིས་ལ། བླ་མ་འདི་པ་དཔོན་གཡོག་གི་ཇ་གང་ཡོད་ལ་ཁྲལ་མི་དགོས་པར་
བཀའ་ཕེབས་ཤིང༌། འགྲུལ་གྲོགས་ཚོང་པ་བྱིང་ལ་ཡང་ཇ་ལྔ་བརྒྱ་དགོངས་ཡང་
- 135 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
མཛད། ལྔ་བརྒྱ་ ལ་ ཇ་ཁྲལ་ དགོས་ པ་ངེད་རང་གིས་ འབུལ་ གྲོགས་ཞུས་ པས་
འདེགས་ཁ་སོགས་འཕྲོད་སླ་བ་བྱུང་ཞིང་། བཀའ་ཤོག་ནི་དེ་ལོར་མ་གནང་ཡང་
བདག་རྐྱེན་ཕ་མ་ལྟ་བུ་མཛད་བྱུང་། ཇོ་བོས་གཙོས་པའི་གནས་རྣམས་མདོར་
བསྡུས་མཇལ། ལྷ་ལྡན་དུ་ནམ་འགྲོར་ཇོ་བོ་རྣམ་གཉིས་དང་ར་མོ་ཆེའི་སེ་གདོང་
ཅན་གྱི་ལྷུང་བཟེད་དང་བར་བུའི་ནང་དུ་རིན་པོ་ཆེ་གང་འབྱོར་སྣ་རེ་འབུལ་གྱིན་
ཡོན་པ་དེ་ཕུལ་ནས་སྟོད་ལུང་བརྒྱུད་དེ་ཡངས་པ་ཅན་དུ་འོང༌། སྒ་བབ་ཤུ་གུ་ལ་
རྩར་འདུག་པའི་རྗེས་ཟིན་ཏེ་རིམ་གྱིས་བཏེགས་ནས་འུ་ཡུག་འབེས་པོ་ན་ཁར་
སླེབས། དེ་སྐོར་གྱི་དགོན་སྡེ་རྣམས་སུ་མང་ཇ་རེ་བཏང་། ངོར་དུ་བང་ཆེན་དཔལ་
ལྡན་ཡེ་ཤེས་བརྫངས་ཏེ་ངེད་རང་ཐོབ་རྒྱལ་གྲུ་ཁར་སླེབས་པས་གཙང་པོའི་ཆུ་ལ་
མང་བས་སྔ་དྲོའི་ཉི་ཤར་ནས་དགོངས་མོ་མུན་རུབ་བར་ཆུ་ཕ་རོལ་དུ་བུད་མ་ཐུབ་
ཀྱང་ཉེས་འགལ་མེད་ཙམ་གྱི་དཀའ་སེ་བ་ཞིག་གིས་ཐོན། དེ་ནུབ་མུན་རུབ་རྒྱབ་
ཇ་གཅིག་ལས་ཐམས་ཅད་ཀྱིས་ཁོལ་མ་ཐུབ། ངོར་ནས་ཀླུ་ལྡིང་པའི་བསུ་མི་ཞིག་
དང༌། ཚོང་དཔོན་རབ་བརྟན་འོང་བ་གཉིས་ཀ་མཉམ་དུ་སླེབས་བྱུང་ཡང༌། ཡུལ་
ཕྱོགས་ཀྱི་སེར་སྐྱ་བྱིང་ཁམས་བཟང་བ་ཨེ་ཡོད་དྲི་བ་ཙམ་ལས། མ་རྒན་ཡོད་དམ་
མེད་ནི་འདྲི་མ་ནུས། གཞིས་རྩེར་ཀུན་དགའ་དཔལ་ལྡན་དཔོན་གཡོག་ཉི་ཤུ་སྐོར་
དང༌། ཇ་ཁྲལ་འབུལ་རྒྱུ་སུམ་བརྒྱ་སྐོར་བཅས་རྫོང་དཔོན་མཇལ་དུ་བཏང་། ངེད་
རང་དཔོན་གཡོག་བྱིང་ནི་པ་སྣམ་བརྒྱུད་དེ་འོངས་པས། ན་ཐོག་བཀྲ་ཤིས་སྒང་དུ་
སྤེའི་ཤིའི་སྡེ་པ་ནོར་བུའི་དྲུང་གིས་ཞག་གཅིག་ཏུ་ཞབས་ཏོག་གནང་ཞིང་དེར་ཇ་
སར་སོགས་ཕུལ། ཚོང་འདུས་བརྒྱུད་དེ་ཞ་ལུར་ཞག་གཅིག་བསྡད། དགོན་ཡས་
མར་གཉིས་སུ་མང་ཇ་འགྱེད་དང༌། རྒྱན་གོས་ལྷ་མོར་གསོལ་ཁ་བཏང་ནས་ལྕགས་
- 136 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བོན་མདོར་ཞག་གཅིག་བསྡད་པས་ཞབས་ཏོག་བཟབས་ཤིང༌། ཨེ་ཝཾ་ཀླུ་ལྡིང་གི་
ཐབས་འཛིན་པ་འབྱོར། སང་སྔ་བར་རྟ་དྲེའུ་དང་མཛོ་པ་རྣམས་རིམ་གྱིས་བཏང་
སྟེ་དེ་རྒྱས་པ་ནས་ངེད་རང་འོང་ཞིང་མ་རྒན་དེ་ཡོད་དམ་མེད་སྙམ་པའི་ཐེ་ཚོམ་དུ་
ཤར་ བར། ལུང་བཟང་གི་སྟོད་ལ་རྩར་སླེབས་སྐབས་ལ་ ཐོག་ནས་ལྷ་བསང་
བཏང་ཞིང་། ཀླུང་རྟ་མང་པོ་འཛུགས་པ་བཅས་བུད་མེད་མང་པོ་འཕྱོར་ཆས་བྱས་
པ་འགའ་འདུག་པར། མ་རྒན་མ་ཤི་བ་འདྲ་ཤི་ན་ཡ་གིར་སུ་མི་འོང་སྙམ་པའི་
དགའ་དགའ་ཞིག་སྐྱེས། ལ་ཐོག་ཏུ་སླེབས་དུས་མ་རྒན་དང་སྲིང་མོ་ཚ་མོ་རྣམས་
ཀྱིས་མཇལ་དར་དང་ཇ་ཆང་ཁུར་ནས་འདུག་པས་ཕྱག་ཕེབས་ཞུ་དུས་མིག་ནས་
མཆི་མ་ཞིག་ཐོན་ཞིང༌། མ་རྒན་ཡོད་པ་སྔོན་རྨི་ལམ་བྱུང་ ལྟར་དཀོན་མཆོག་
ཐུགས་རྗེ་བྱུང་སྙམ་པ་དང་། ལར་ཐར་ལུང་དུ་ཡོད་སྐབས་འཛོམ་ཉག་ལྷ་པ་ཞིག་
ལ་མ་རྒན་ཚེ་བསྲིང་བའི་ཕྱིར། སེང་ལྡེང་ནགས་ཀྱི་སྒྲོལ་མ་གཙོ་བོར་བཞུགས་
པའི་སྒྲོལ་དཀར་བརྒྱ་རྩ་ཡོད་པ་ཞིག་བཞེངས་ཏེ། ད་ལྟ་ཟུར་ཁང་པའི་ཁྱིམ་དུ་
ཡོད་པ་འདི་མ་རྒན་དང་ཐུག་དུས་ཕྱག་གི་རྟེན་དུ་ཕུལ་བ་ཡིན་ཅིང་དོན་ལའང་
བཟང་བ་བྱུང༌། དེ་ཉིན་ཟླ་བ་བརྒྱད་པའི་ཉེར་ལྔ་ཡིན་འདུག་པ་དང༌། ཨེ་ཝཾ་གྱི་
ཆོས་གྲྭ་མཇལ་བ་དང༌། མ་རྒན་གྱིས་མཇལ་དར་ཕུལ་བ་དང༌། ངོར་ན་ཟིལ་ནོན་
ཧ་ས་སྐུ་སྐྱེའི་བསྙེན་འགྱེད་བཙུགས་པའི་འཕར་དུང་བཏང་བ་སྟེ་བཞི་ཆར་དུས་
གཅིག་ཏུ་འགྲིག་པ་ ཐམས་ ཅད་ ཀྱིས་ རྟེན་ འབྲེལ་ ལེགས་ ཟེར། རྟ་ བབས་ སུ་
སླེབས་པས་དབོན་པོ་དཔལ་གྲུབ་དང་གྲྭ་ཚང་ཁག་བཅས་སེར་སྐྱ་རྣམས་ཀྱིས་
སྤོས་ སྣ་དང་ མཇལ་ དར་ གནང༌། ཀླུ་ལྡིང་ གི་ ལྷུན་གྲུབ་ ཁང་ གསར་ དུ་འདུག་
གནས་ཞལ་བཀོད་མཛད་པ་ལྟར་བསྡད། བླ་བྲང་ཁག་གི་དབུ་ཆོས་གྲྭ་ཚང་ཐམས་
- 137 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ ད་
ཅད་ནས་ཇ་ཞུས་མཇལ་དར་བཟབས་པར་གདའ། ལར་ཨེ་ཝཾ་དུ་སླེབས་ཉིན་
ཀླུ་ལྡིང་རྡོ་གཅལ་དུ་སྡུན་མ་འབྱོར་སྐབས་རྗེས་མ་བཀྲ་ཤིས་ཕ་བོང་ཙམ་དུ་ཤོ་
རྫོགས་མི་ཐུབ་པ་བྱུང་། ཕྱི་ཉིན་གཉེར་པ་དཔོན་གཡོག་གཞིས་རྩེར་བཏང་བ་
རྣམས་ཀྱང་གཞིས་རྩེ་ནས་དོན་རྣམས་གྲུབ་ཐོག་འབྱོར་བྱུང་བས། རི་ཀླུང་ཐམས་
ཅད་རྟ་དྲེའུ་དང༌། ཁྱད་པར་མཛོ་གཡག་གིས་ཁྱབ་པ་ཞིག་བྱུང་སོང་བས་ཐམས་
ཅད་ཀྱིས་སྔར་སྒྲུབ་ཁང་དཔལ་མཆོག་པའི་སྐབས་འདི་འདྲ་བྱུང་ཟེར་བའི་གཏམ་
རྒྱུན་མ་གཏོགས་དོན་ལ་འདི་འདྲ་མི་འོང་ཟེར་བ་ཕྱོགས་གང་དུའང་གྲགས་ཆེ་བ་
ཞིག་ནི་བྱུང༌། དེ་ནས་ཉེར་བདུན་ཉིན་ཨེ་ཝཾ་ཀླུ་ལྡིང་སོགས་སུ་སྔ་ཕྱི་འབུལ་བ་
བསྟབས་པ་རྣམས་ཐོར་བཀོད་པ་ནི་འདི་ལྟར།། ། །
ཨོཾ་ སྭསྟི། འཇམ་མགོན་མི་ཡི་ཚུལ་འཛིན་ ས་སྐྱ་པ། །བུ་རམ་ཤིང་པས་ལུང་
བསྟན་ཨེ་ཝཾ་པ། །རྒྱ་བོད་ལོ་པཎ་མཁས་གྲུབ་གང་དག་བྱོན། །རྡོ་རྗེ་ཆོས་སྐྱོང་
ནོར་ལྷའི་ཚོགས་རྣམས་རྒྱལ། །ཞེས་མཆོད་བརྗོད་ཅུང་ཟད་ཅིག་སྔོན་དུ་བཏང་
ནས། ཤྲཱི་ཨེ་ཝཾ་ པའི་མཁས་གྲུབ་རིམ་བྱོན་གྱི་རྡོ་རྗེའི་སློབ་བུ་དཔལ་ལྡན་ཆོས་
སྐྱོང་གིས། ཤར་ཆེན་ཆོས་ཀྱི་རྒྱལ་པོ་གཙོ་བོར་གྱུར་པའི་ཨེ་ཝཾ་པའི་དུས་ཇ་དཀར་
མེའི་ཐེབས་སུ་དཀའ་བ་དང་ལེན་གྱི་སྒོ་ནས་ས་བྱ་ཟླ་བཞི་པའི་ཚེས་བདུན་ལ།
མདོ་ཁམས་འབྲི་ཆུ་སྔོན་མོའི་རྒྱུད་གཙོ་བོར་གྱུར་པའི་ས་དགེ་ཀར་འབྲུག་གི་བླ་
མ། དགོན་པ། དཔོན་རིགས་སེར་སྐྱ་ཡུལ་འབྲོག་མཐའ་དག་ཏུ་ཕྱིན་ནས་གང་ལ་
གང་འཚམས་པའི་ལུགས་གཉིས་ཀྱི་སྐྱོང་བསྟར་གང་ནུས་བགྱིས་པར་བརྟེན། དེ་
ལས་བྱུང་བའི་དད་རྫས་ཀྱི་དངོས་པོ་དཔག་ཏུ་མེད་པ་རྣམས་ཆུད་ཟོས་སུ་མ་
བཏང་བར་ ཕྱོགས་ གཅིག་ཏུ་བསྡོམས་ནས་ཐོག་མར་ལྕགས་ཁྱིའི་ལོར་འབུལ་
- 138 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྐེལ་དང་ པོར་ གཉེར་པ་སེར་སྐྱ་གཉིས་ བཏང་སྟེ་ཕུལ་བའི་རྣམ་ གྲངས། ངོར་
ཀླུ་ལྡིང་དུ་བཀྲ་ཤིས་ཁ་བཏགས། གོས་ཁ་སུམ་འབྲེལ། ཇ་བུག་མེད་འཁོར་དྲུག་
སུམ་ཅུ་དང་བུག་ཡོད་བཅུ་བཅས་ཁྱོན་བཞི་བཅུ་ཐམ་པ། གཡག་བདུན་སྒ་སྟན་
བཅས་ཕུལ། ངོར་བླ་བྲང་དུ་མཁན་རིན་པོ་ཆེ་ཚུལ་ཁྲིམས་ལྷུན་གྲུབ་པའི་དྲུང་དུ་
བཀྲ་ཤིས་ ཁ་ བཏགས། ཇ་ འཁོར་དྲུག་གཉིས། རྟ་ ཕོ་ན་ལྔ་ པ་ གཅིག །གཡག་
གཉིས་ སྒ་ སྟན་ བཅས། ཐར་ རྩེར་ འཁོར་ དྲུག་ གཉིས། གཡག་ གཉིས་ སྒ་ སྟན་
བཅས། ཁང་ སར་ དུ་ ཇ་ འཁོར་ དྲུག་ གཉིས། གཡག་ གཉིས་ སྒ་ སྟན་ བཅས།
འདུས་ཚོགས་སུ་བསྙེན་རྒྱས་གཅིག །གྲྭ་ཚང་སོ་སོར་རས་ཆ་རེ། འདན་གྲྭ་ཚང་ལ་
ཇ་འཁོར་དྲུག །ས་སྐྱར་ཁ་བཏགས། གོས་ཡུག །ཇ་འཁོར་དྲུག །དཀར་པོ་རྒྱང་
གྲགས་ཀྱི་མང་ཇའི་རྟེན་བཅས་ཕུལ། ཡང་རང་ཉིད་ཆུ་ཕོ་བྱི་བའི་ལོ་ཟླ་བ་དྲུག་
པའི་ ཚེས་ ཉེར་ གཅིག་ ལ་ གྲྭ་ དཔོན་སློབ་ སེར་ སྐྱ་ འདྲེས་ པ་ བདུན་ཅུ ་ སྐོར་
བཅས་ཡར་འོང་བས་ཨེ་ཝཾ་ཆོས་ལྡན་དུ་ཟླ་བ་བརྒྱད་པའི་ཚེས་ཉེར་ལྔ་ལ་བདེ་
བར་སླེབས། ཉེར་བདུན་ཉིན་ཤར་ཆེན་ཆོས་ཀྱི་རྒྱལ་པོའི་ཞབས་དྲུང་དུ་བརྒྱ་
འབུལ་ལྔ་ཕུལ་བའི་བརྒྱ་འབུལ་དང་པོར་བཀྲ་ཤིས་པའི་ཁ་བཏགས། སྟོན་པའི་
གསེར་སྐུ། གསེར་ཞོ་བརྒྱ་ཐམ་པ། བརྒྱ་འབུལ་གཉིས་པར་གོས་ཡུག་གཅིག །
དངུལ་སྲང་བརྒྱ་ཐམ་པ། བརྒྱ་འབུལ་གསུམ་པར་ཇ་ནག་པོ་འཁོར་དྲུག་གཅིག་
གིས་གཙོས་པའི་ཇ་བུག་མེད་འཁོར་དྲུག་བརྒྱ་ཐམ་པ། བརྒྱ་འབུལ་བཞི་པར་
ལིང་ཡུག་སེར་པོས་གཙོས་པའི་ཇ་སྒྱུར་མེད་འཁོར་དྲུག་ལྔ་བཅུ་ཐམ་པ། རྒྱ་ཟམ་
ཡུག་ ཁ་དོག་སྣ་ཚོགས་ལྔ་བཅུ་ང་གཉིས་བཅས། བརྒྱ་འབུལ་ལྔ་པར་བཀྲས་
བཏགས། གོས་ཁ་དོ་འབྲེལ། སྨན་ཡུག །རྒྱ་ཟམ་ཡུག་སོ་ལྔ། རྡོ་དྲིལ་ཆ། ཀོང་བུ་
- 139 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གཅིག །ཤེལ་དམ་ཆ། རྟ་ཕོ་ན་ལྔ་པ། ན་བཞི་པ། ཡང་ན་ལྔ་པ། དྲེའུ་བདུན་པ།
མཛོ་ལྔ། གཡག་སུམ་ཅུ་ སྒ་ སྟན་བཅས། གཡབས་མགོ་སྤྲེལ། རག་སྡེར་གཉིས།
ལི་ སྡེར། པ་ རུ། མེ་མདའ་ གསུམ། རལ་གྲི་གསུམ། སག་ཐག་ཆ། རག་སྐྱོགས།
སྐྱོགས་ལྕགས་ཁ་ཅན། ཀྲོང་རྩེ། དུ་བ་ཀོ་དྲ། ལྕགས་རྫ་། ཁྲོ་དཀར་ཤུབས་བཅས།
ཟོ་ ཁྲ། མདོང་མོ། རྟ་ སྒ་ ཆ་ ཚང་ ། གུར་ སེར་ ཐོད་མ། ཁྱི་ ལྕགས་ ཐག་ ཁྱི་ འགུ་
བཅས་ཕུལ། ཚེས་ཉེར་བརྒྱད་ཉིན་བླ་བྲང་དུ་ཚོགས་ཆེན་ལ་ཇ་གསར་མང་ཇ་དང་
ཚ་བར་དགེ་འདུན་བཞི་བཅུ་ལ་ཇ་འཁོར་གསུམ་རེ། མཁན་རིན་པོ་ཆེ་ཐར་རྩེ་པ་
ཚོགས་ ཕེབས་ཞུས་པའི་བརྒྱ་འབུལ་གཅིག་ཕུལ་བའི་ དང་པོར་བཀྲ་ཤིས་ཁ་
བཏགས། གོས་ཡུག །རྡོ་དྲིལ་ཆ། བདུན་ཚར་ཆ། གསེར་ཞོ་བཅུ། དངུལ་སྲང་ཉི་
ཤུ། ལིང་ཡུག་གཉིས། རྒྱ་ཟམ་ཡུག་ཉི་ཤུ། ཇ་བུག་མེད་འཁོར་དྲུག་སུམ་ཅུ་ཐམ་
པ། རྟ་ཕོ་ན་གཅིག་པ་སྤུས་ལེགས། དྲེའུ་ན་དྲུག་པ་སྒ་སྟན་བཅས། མཛོག་གཡག་
བཅོ་ ལྔ་ སྒ་ སྟན་བཅས། མེ་ མདའ། རལ་གྲི། པད་སྡེ་བཅས་བརྒྱ་འབུལ་དང༌ །
ཡང་གཟིམས་ཆུང་དུ་འབུལ་བར་བཀྲ་ཤིས་ཁ་བཏགས། སྨན་ཡུག །གོས་ཡུག །
ཟམ་ཡུག་ གཉིས། གསེར་སྲང་ གང་། དངུལ་སྲང་དོ། ཇ་བུག་མེད་འཁོར་དྲུག་
གཉིས་བཅས་བདུན་ཚན་རྣམས་ཕུལ། ཐར་རྩེར་དགུ་ཚན་ལྔ་ཕུལ་བའི་དང་པོ་ལ་
ཁ་བཏགས། སྨན་ཡུག །གོས་ཁ་དོག་འབྲེལ། ཟམ་ཡུག་བདུན། མེ་འདའ། རལ་
གྲི། རག་སྐྱོགས། ཇ་བུག་མེད་འཁོར་དྲུག་བཅོ་ལྔ། རྟ་ཕོ་ སྤུས་ལེགས། དྲེའུ་ སྒ་
སྟན་བཅས། གཡག་བཅུ་སྒ་སྟན་བཅས་ཕུལ། ཕུན་ཚོགས་ཁང་སར་དུ་དགུ་ཚན་
ལྔ་ ཕུལ་ བའི་ ཐོག་ མར་ ཁ་བཏགས། སྨན་ཡུག །གོས་ ཁ་དོ་འབྲེལ། ཟམ་ ཡུག་
བདུན། མེ་མདའ། རལ་ གྲི། རག་ སྐྱོགས། ཇ་ བུག་མེད་འཁོར་དྲུག་བཅོ་ལྔ། རྟ་
- 140 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཕོ་སྤུས་ལེགས་ན་ལྔ་པ། ཡང་རྟ་སྒ་སྟན་བཅས། གཡག་བཅུ་སྒ་སྟན་བཅས་ཕུལ།
ཡང་གཟིམས་ཆུང་དུ་འབུལ་བར་ཁ་བཏགས། ཇ་འཁོར་དྲུག་གཉིས། གཡག་སྒོ་
སྟན་བཅས་ཕུལ། དབུ་མཛད་པ་དང་ཤཱཀྱ་བསྟན་འཛིན་བཅས་ཟུར་བླ་རྣམས་ལ་
ཁ་བཏགས། ཇ་སིག །གཡག་སྒྲ་སྟན་བཅས་རེ་ཕུལ། ཁང་ཚན་རྣམས་ལ་ཇ་བུག་
མེད་འཁོར་དྲུག་གསུམ་རེ་དང༌། རག་སྐྱོགས་རེ། ལྷོ་པ་གྲྭ་ཚང་ལ་ཇ་འཁོར་དྲུག་
གཅིག་དང༌། རྟེན་ཁེབས་གཅིག །འདན་གྲྭ་ཚང་ལ་བླ་བྲེ་རྒྱན་བཞི་སྤུས་ལེགས།
འདྲེན་སྐྱོགས་ཆེ་བ་སྤུས་ལེགས་རྣམས་ཕུལ། དགུ་པའི་ཚེས་གཅིག་ཉིན་ཨེ་ཝཾ་
ཕན་ཁང་དུ་ཡར་སྤོས་ཏེ་ཚེས་གཉིས་ནས་བཅུ་གསུམ་བར་ལ་དགེ་འདུན་དྲུག་
བརྒྱ་དང་ཉི་ཤུ་རྩ་གསུམ་ཙམ་ལ་ཀུན་རིག་གི་སྒྲུབ་མཆོད་བཙུགས་པའི་ཉི་མ་བཅུ་
ལ། གྲྭ་པ་བཅོ་ལྔ་རེ་ལ་ཇ་བུག་མེད་པར་ཁག་རེ་ཕུལ། ཉིན་ རྗེས་མར་དངུལ་
བལ་ཊ་རེ་ཕྱག་སྤྲོད་ཕུལ་ཐོག །གཙུག་ལག་ཁང་དུ་བླ་བྲེ་ཕོ་བྲང་མའམ་འབྲུག་
བརྒྱ་མ་ཆེ་ལེགས། ཇ་ཁང་ཆེན་མོར་འདྲེན་སྐྱོགས་ཆེ་བ་གཉིས། ཡང་རག་སྐྱོགས་
ཆུང་བ། མཁན་ཆེན་པར་བཀྲ་ཤིས་ཁ་བཏགས། སྨན་ཡུག །དངུལ་སྲང་གསུམ།
ཟམ་ཡུག་གསུམ། ལྷོ་ རས། ཀ་ཅི། དུ་བ་ཀོ་དྲ། ཇ་འཁོར་དྲུག་བཅས་དགུ་ ཚན་
ཕུལ། ལྷ་ཁང་རྣམས་སུ་དཀར་མེ་སྙན་ཤལ་སྤོས། གཙུག་ལག་ཁང་དུ་བརྒྱ་མཆོད་
གཉིས་བཅས་དང༌། ཀླུ་ལྡིང་དུ་བླ་མཆོད་དང་སྙན་ཤལ་མར་མེ་སྤོས། ལྷ་མོ་ལ་
བསྐང་བ་སྙན་དར་བཅས། འདན་ཁང་དུ་གྲྭ་ཇ་བཏང་། ཡང་ཨེ་ཝཾ་གཙུག་ལག་
ཁང་དུ་མང་ཇ་ཚབ་ར་བཅས་ཀྱི་ཐོག་ལ་གོས་ཆེན་ལི་ཁྲི་མེ་ཏོག་མའི་ཡོལ་བ་གོང་
རྒྱན་བཞིས་བྱས་པ་ལེགས་པ་ཞིག་ཀྱེ་རྡོར་གྱི་དཀྱིལ་འཁོར་ཕུལ། ས་སྐྱར་མང་ཇ་
ཐོག །དགེ་འདུན་ཁྱོན་བསྡོམས་བརྒྱད་བརྒྱ་དང་བདུན་ཅུ་སྐོར་ལ། དགེ་འདུན་
- 141 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཉེར་ལྔ་རེ་ལ་ཇ་བར་ཁག་རེ་ཕུལ། གོང་མ་རིན་པོ་ཆེར་དགུ་ཚན་ལྔ་ཕུལ་བའི་
ཐོག་མར་བཀྲ་ཤིས་ ཁ་ བཏགས། སྨན་ཡུག །གོས་ཡུག །རྒྱ་ རས་དཀར་དམར་
འདྲེས་པ་ཡུག་བཅུ་བཞི། གསེར་སྲང་གང་། དངུལ་སྲང་ལྔ། ཇ་བུག་མེད་བརྒྱད་
བཅས་ཕུལ། རྗེ་བཙུན་མར་ཇ་འཁོར་དྲུག །གསེར་ཞོ་ལྔས་གཙོས་པའི་དགུ་ཚར།
ཕྱག་མཛོད་ལ་ཇ་འཁོར་དྲུག་གིས་གཙོས་པའི་བདུན་ཚན། སྡེ་པ་གཉེར་ཚང་པར་
ཇ་འཁོར་དྲུག་གསུམ་གྱིས་གཙོས་པའི་བདུན་ཚན། ལྷ་ཁང་མཁན་པོར་ཇ་སིག །
ཁ་བཏགས། ལྷ་ཁང་བརྒྱ་དང་ཉི་ཤུ་རྩ་བཞི་ལ་མར་མེ་སྤོས་སྙན་དར་བཅས་ཕུལ།
བཀྲ་ཤིས་ལྷུན་པོར་པཎ་ཆེན་རིན་པོ་ཆེ་ལ་དགུ་ཚན་གསུམ་ཕུལ་བའི་དང་པོར་
བཀྲ་ཤིས་ ཁ་ བཏགས། གསེར་ སྲང་ གང་ ། གོས་ ཡུག ། སྨན་ ཡུག །ཟམ་ ཡུག་
བཅུ། ཇ་བུག་མེད་འཁོར་དྲུག་ལྔ། གཞན་མ་ཚན་པ་སྣ་ཚོགས་ཕུལ། ཕྱག་མཛོད་
དུ་ཇ་འཁོར་དྲུག་གིས་གཙོས་པའི་དགུ་ཚན་བཅས་ཕུལ། འདུས་ཚོགས་སུ་མང་ཇ་
དགེ་འདུན་སྟོང་ཕྲག་གཉིས་དང་བདུན་བརྒྱ་ལ་བལ་ཊ་བརྒྱ་དང་བདུན་སོང་།
སྔགས་ཁང་དུ་མང་ཇ་བསྔོ་རྟེན། ལྷ་ཁང་བཞི་བཅུ་སྐོར་ལ་མར་མེ་སྤོས་ལྷན་དར།
བཞད་པ་དགོན་ཁྲ་གཉིས་ལ་གྲྭ་ཇ་རེ་རྣམས་ཕུལ། བཀྲ་ཤིས་ལྷུན་པོ་མཇལ་དུ་
སོང་བའི་རྨི་ལམ་དུ། ཁང་པ་བཟང་པོ་ཞིག་ན་དཔལ་དགེས་པ་རྡོ་རྗེའི་དཀྱིལ་
འཁོར་བཟང་བ་ཞིག་མཇལ་བ་རྨིས། ཞག་ཁ་ཤས་ སྔགས་ཁང་དུ་མང་ཇ་ཞུས།
རྟེན་མཇལ་ཞིབ་རྒྱས་བྱས་པས་སྔགས་པའི་མཆོད་དཔོན་དགེ་སློང་བཟང་པོ་ཞིག་
དང་འབེལ་གཏམ་ཡང་ཡང་འཕྲོས་པས་དགེ་སློང་དེ་ཐུགས་དགའ་ཞིང་། ད་ལན་
ངས་བླ་མ་ལ་བསྟན་རྒྱུ་ཞིག་ཡོད་གསུངས་ནས་བྲིས་ཐང་ཆུང་ངུ་ཞིག་བསྣམས་
བྱུང༌། འདི་ཁུངས་ཐུབ་ཨེ་འདུག་ཁྱེད་རང་ས་སྐྱ་པའི་ལུགས་ཡིན་ཟེར། བལྟས་
- 142 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པས་ཀྱེ་རྡོར་མན་ངག་ལུགས་ཀྱི་བྲིས་སྐུའི་ཚད་ཇི་ལྟ་བ་རྒྱབ་ཡིག་ཡོད་པ། རྭ་
དབོན་ཤེས་རབ་བཟང་པོའི་པུར་རས་རྗེ་གྲོལ་མཆོག་སོགས་བླ་མ་མང་པོས་ཆོ་ག་
མཛད་པའི་མི་འབྲལ་བའི་བྲིས་སྐུ་བགྲེས་པོ་ཞིག་འདུག །འདི་གང་ནས་ཉིད་ལ་
བྱུང་ཞུས་པས་རྩེ་གདོང་གི་སྐབས་འཐོར་བ་འདྲ་གསུང་། འདི་བདག་ལ་ཨེ་གནང་
བྱས་པས་འོང་གསུངས་ནས་གདན་དྲངས་པས་བླ་བྲང་ཁྲིར་བསྡད་སྐབས་ཞིང་
ཁམས་རྒྱ་མཚོར་ལུས་པ་བསོད་ནམས་བཟང་པོའི་ཕྱག་ཏུ་སོང་ཡོད། ཡང་ས་དགེ་
ཀར་འབྲུག་རྙིང་མ་བོན་པོ་བཅས་རིས་བྲལ་ལ་མང་ཇ་བསྐོལ་བའི་ཐོ་ལ་ཐོག་མར་
ཡངས་པ་ཅན་དུ་མང་ཇ་ཇ་འཁོར་དྲུག་གཅིག །འབུལ་ཆུང་བསྔོ་རྟེན་རས་ཡུག །འུ་
ཡུག་བྲག་དཀར་ཆོས་སྡེར་མང་ཇ་བསྔོ་རྟེན། རམ་སྡིངས་མ་བར་མང་ཇ་བསྔོ་རྟེན་
སྙན་དར། དགའ་ལྡན་རབ་རྒྱས་སུ་མང་ཇ་བསྔོ་རྟེན། དགའ་བ་གདོང་དུ་མང་ཇ་
གཉིས་བསྔོ་རྟེན། སྐྱེད་ཚལ་གོང་དུ་མང་ཇ་གཉིས་བསྔོ་རྟེན། སྐྱེད་ཚལ་འོག་ཏུ་
མང་ཇ་གཉིས་བསྔོ་རྟེན། རྟ་ནག་ཐུབ་བསྟན་དུ་མང་ཇ་བསྔོ་རྟེན་སྙན་དར། བྲེ་
བོན་པོ་ལུང་དུ་མང་ཇ་གཉིས་བསྔོ་རྟེན། ཟངས་ལྷ་མཁར་དུ་མང་ཇ་གཉིས་བསྔོ་
རྟེན། རོང་བྱམས་ཆེན་དུ་མང་ཇ་གཉིས་བསྔོ་རྟེན་སྙན་དར། སྐྱིད་སྦུག་ཏུ་མང་ཇ་
གཉིས་བསྔོ་རྟེན། དཔལ་འཁོར་ཆོས་སྡེར་མང་ཇ་གཉིས་བསྔོ་རྟེན། གུར་གྲྭ་ཚང་
དུ་མང་ཇ་བསྔོ་རྟེན་སྤྱི་འགྱེད་བཅས། ཕན་བདེ་ཐེག་མཆོག་གླིང་དུ་མང་ཇ་བསྔོ་
རྟེན། བདེ་བ་ཅན་དུ་མང་ཇ་བསྔོ་རྟེན། རི་ཤིང་དུ་མང་ཇ་བསྔོ་རྟེན། སྲད་དགོན་
གསར་དུ་མང་ཇ་གཉིས་པ་བསྔོ་རྟེན། དགོན་དཀར་དུ་མང་ཇ་གཉིས་བསྔོ་རྟེན།
བྱང་ཆུབ་གླིང་དུ་མང་ཇ་བསྔོ་རྟེན། དབེན་ཁང་དུ་མང་ཇ་བསྔོ་རྟེན། གངས་ཆེན་
ཆོས་སྡེར་མང་ཇ་བསྔོ་རྟེན། ཁྲོ་ཕུར་མང་ཇ་བསྔོ་རྟེན། བཞད་གྲྭ་ཚང་ཆེན་མོར་
143 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
མང་ཇ་བསྔོ་རྟེན། ཐུབ་བསྟན་གྲྭ་ཚང་ལ་མང་ཇ་བསྔོ་རྟེན། བཀྲ་ཤིས་དགེ་འཕེལ་
དུ་མང་ཇ་གཉིས་བསྔོ་རྟེན། རི་བོ་གྲུ་འཛིན་དུ་མང་ཇ་གཉིས་བསྔོ་རྟེན། དངུལ་ཆུ་
ཆོས་རྫོང་དུ་མང་ཇ་གཉིས་བསྔོ་རྟེན། དགའ་ལྡན་ཕུན་ཚོགས་གླིང་དུ་མང་ཇ་བསྔོ་
རྟེན། གཙང་ཇོ་ནང་དུ་མང་ཇ་བསྔོ་རྟེན། དགོན་པ་དཀར་པོ་ལ་མང་ཇ་བསྔོ་རྟེན།
བོ་དོང་ཨེ་ལ་མང་ཇ་བསྔོ་རྟེན། བྱ་རྒོད་གཤོང་དུ་མང་ཇ་གཉིས་དང་བསྔོ་རྟེན།
འདར་གྲང་མོ་ཆེར་མང་ཇ་བསྔོ་རྟེན། བསམ་འགྲུབ་དགོན་གསར་དུ་མང་ཇ་བསྔོ་
རྟེན། མང་མཁར་ཐུབ་བསྟན་དགེ་འཕེལ་དུ་མང་ཇ་བསྔོ་རྟེན། ར་ས་ནོར་བུ་ཆོས་
འཁོར་དུ་མང་ཇ་བསྔོ་རྟེན། ན་བཟའ་བྲག་ཕུག་ཏུ་མང་ཇ་བསྔོ་རྟེན། ཆོས་འཁོར་
གླིང་དུ་མང་ཇ་གཉིས་བསྔོ་རྟེན། ཁའུ་བྱས་འགྱུར་དུ་མང་ཇ་བསྔོ་རྟེན། རིན་ཆེན་
སྒང་དུ་མང་ཇ་བསྔོ་རྟེན། དགོན་པ་དགྱེས་ལ་མང་ཇ་བསྔོ་རྟེན། ལྷུན་པོ་རྩེ་ལ་
མང་ཇ་གཉིས་དང་བསྔོ་རྟེན། རྣམ་སྲས་སུ་མང་ཇ་བསྔོ་རྟེན། དགོན་དམར་དུ་
མང་ ཇ་ བསྔོ་རྟེན། ཐུབ་བསྟན་རིན་ཆེན་གླིང་དུ་མང་ ཇ་གཉིས་དང་བསྔོ་རྟེན།
མུས་སྟག་མོ་གླིང་ལ་མང་ཇ་བསྔོ་རྟེན། ཡ་མོ་བདེ་ལྡན་དུ་མང་ཇ་བསྔོ་རྟེན། ལུང་
དགའ་ལྡན་དུ་མང་ཇ་བསྔོ་རྟེན། གླེ་ལུང་ཆོས་སྡེར་མང་ཇ་བསྔོ་རྟེན། ལུང་ཆུང་
རྣམས་ལ་མང་ཇ་བསྔོ་རྟེན་སྙན་དར་བཅས། ཐར་པ་གླིང་དུ་མང་ཇ་བསྔོ་རྟེན། ཞ་
ལུ་གྲྭ་ཚང་དུ་མང་ཇ་གཉིས་དང་བསྔོ་རྟེན་སྤྱིར་འགྱེད། ཤོང་རྒྱ་མཚོ་ཆོས་སྡེར་མང་
ཇ་བསྔོ་རྟེན། གཟབ་ཕུར་མང་ཇ་གཉིས་དང་བསྔོ་རྟེན། སོག་པོར་མང་ཇ་གཉིས་
དང་བསྔོ་རྟེན། དར་རྒྱས་སྒྲུབ་སྡེར་མང་ཇ་བསྔོ་རྟེན། ལྷ་སྡིངས་སྒྲུབ་སྡེར་མང་ཇ་
བསྔོ་རྟེན། རྒོད་ཚང་སྒྲུབ་སྡེར་མང་ཇ་བསྔོ་རྟེན། དགེ་འཕེལ་གྲྭ་ཚང་ལ་མང་ཇ་
གཉིས་རེ་བསྔོ་རྟེན། བྲེད་དགོན་པ་སྦུག་ཏུ་མང་ཇ་བསྔོ་རྟེན། སྙན་དར་ཞོང་ཞོང་
- 144 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དུ་མང་ཇ་བསྔོ་རྟེན། ཁྱུང་པོའི་གཟིམས་མལ་སྐུ་བརྙན་ལ་སྙན་ཤལ། སྟག་རྣར་
མང་ཇ་བསྔོ་རྟེན། འབའ་ར་སྒྲུབ་སྡེར་མང་ཇ་བསྔོ་རྟེན་སྙན་དར། ཉུག་ཆོས་སྡེར་
མང་ཇ་བསྔོ་རྟེན་སྙན་དར། གསང་སྔགས་གླིང་དུ་མང་ཇ་བསྔོ་རྟེན། འུག་པ་གླིང་
དུ་མང་ཇ་བསྔོ་རྟེན། གསེར་མདོག་ཅན་གྲྭ་ཚང་དུ་མང་ཇ་བསྔོ་རྟེན། རྩེ་གདོང་
དགོན་ཁག་གཉིས་ལ་མང་ཇ་བསྔོ་རྟེན་རེ། བཀའ་བརྒྱད་མང་ཇ་བསྔོ་རྟེན། སྣར་
ཐང་ཆོས་སྡེར་མང་ཇ་བསྔོ་རྟེན། སྣར་ཐང་བྱང་ཆེན་སྒྲུབ་སྡེར་མང་ཇ་བསྔོ་རྟེན་
སྙན་དར་བཅས། བཀྲ་ཤིས་ཆོས་སྡིངས་པར་མང་ཇ་བསྔོ་རྟེན། ལྕགས་ཞོང་ལ་
མང་ཇ་བསྔོ་རྟེན། ལྕགས་ཀྱི་དགོན་པ་གསུམ་ལ་མང་ཇ་གསུམ། སྲད་རྒྱུད་པ་གྲྭ་
ཚང་ལ་མང་ཇ་བསྔོ་རྟེན། ཆོས་འཁོར་གླིང་པར་མང་ཇ་བསྔོ་རྟེན་སྙན་དར། ཆུ་
འདུས་རྫོང་སར་མང་ཇ་གཉིས་དང་བསྔོ་རྟེན་སྤྱི་འགྱེད། གྱེ་རེ་ལྕགས་ཕུག་དགོན་
དུ་མ་ཎིའི་ཞལ་འདེབས་བཅས་ཕུལ་ལོ། །རྣམ་དཀར་དགེ་བས་ཐུབ་བསྟན་རྒྱས་
པ་དང༌། །ཕན་བདེའི་རྩ་ལག་བསྟན་འཛིན་དམ་པ་དང༌། །བསྟན་ལ་བསམ་པའི་
སྦྱིན་པའི་བདག་པོ་ཀུན། །སྐུ་ཚེ་རིང་ཞིང་མཛད་པའི་ཕྲིན་ལས་རྣམས། །དབྱར་
མཚོ་ལྟ་བུར་གོང་དུ་རབ་རྒྱས་ཤིང༌། །ནམ་མཁའི་མཐར་ཁྱབ་རིགས་དྲུག་སེམས་
ཅན་རྣམས། །ཕྱི་མ་བདེ་ལྡན་ཞིང་དུ་སྐྱེ་བར་ཤོག །སྨོན་ལམ་དེ་ལས་གཞན་དུ་མ་
གྱུར་ཅིག །ཅེས་སོ། །དེ་ལྟར་མང་འགྱེད་སོགས་བྲེལ་བ་རྣམས་རིམ་གྱིས་བཅད།
དགུན་གྱི་གཏོར་བསྔོ་བརྒྱ་རྩ་བཅས་བསྙེན་མཚམས་ཆུང་ངུ་ཞིག་དང༌། ཁམས་
མངའ་རིས་སྟོད་སྨད་ནས་འདུས་པའི་གྲྭ་རིགས་ཚོགས་ཆེན་ལ་དབང་བཀའ་རྗེས་
གནང་ལུང་ཁ་ཤས་ཕུལ། །
དེ་སྐབས་རིམ་གྲོད་དང་འོས་བབ་ཀྱི་བྲེལ་བ་བཅད་པ་སོགས་ལུགས་གཉིས་
- 145 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཀྱི་སྐྱོང་ བ་ ལྟར་ཅི་ དགོས་ རིམ་གྱིས་གྲུབ་ ཐོག །སླར་ཨེ་ཝཾ་ ཀླུ་ལྡིང་ནས་ཡང་
བསྐྱར་འགྲོ་དགོས་ཕེབས་པར་འགྲོ་མི་འགྲོ་ཇི་ལྟར་ལེགས་སྙམ་པ་ཡོད་སྐབས།
གཟུགས་གཞིའང་ཧ་ཅང་དེ་ལོ་མི་བདེ་བ་ཞིག་བཅས། ནུབ་གཅིག་རྨི་ལམ་དུ་
ཁམས་དགེ་རྒྱས་སུ་སླེབས་འདུག་པར། ལུང་པ་དེའི་ཕུར་དཀར་ལྡོམ་དུ་ཕྱིན་པ་
ས་སྤྲོ་བཟང་པོ་ཆེ་ལ་སྣུམ་པ་མཐའ་སྐོར་ཀུན་ནའང་སྦྲ་ཆུང་ངུ་མང་པོས་བསྐོར་བ།
རྟ་ནོར་ལུག་གསུམ་དང་སྐྱེ་བོ་ཕོ་མོ་ཆས་བཟང་པོ་མང་པོ་འདུག་ཅིང་མེ་ཏོག་རྩྭ་
ལྗང་གིས་ཤིན་ཏུ་སྐྱིད་པ་ཞིག་མཆིས། རེ་ཞིག་ནས་སྦྲ་ཆེ་བ་ནས་བུད་མེད་བལྟ་
བས་མི་བཟོད་པ་མུ་ཏིག་གིས་བརྒྱན་པ་དར་གོས་བཟང་པོ་གྱོན་པ་ཞིག་གིས་ཁྱོད་
ཁམས་སུ་འོང་བ་ལེགས། འདི་ཐམས་ཅད་ཁྱོད་ཀྱི་ནོར་ཡིན། ད་དུང་རིམ་གྱིས་
སོང་ན་འདི་འདྲ་མང་པོ་ཁྱོད་ལ་ཡོད་ཟེར་ཞིང༌། འོ་མ་བཟང་པོ་ཟོ་ལག་གང་
དྲངས་ནས་དགའ་དགའ་བྱེད་འདུག །ངེད་རང་ཡང་འོང་བ་རེ་ལེགས་སྙམ་པ་བྱུང་
བའི་ཡུད་ཙམ་ནས། ཨ་ཙ་ར་ཐལ་མདོག་ཁམས་སྣམ་དམར་པོས་གཟན་དཀྲིས་
བྱས་པ་རྒྱ་བོ་མིག་ཆེ་བ་ཞིག་བྱུང་སྟེ། བུད་མེད་དེ་ལ་སྡང་མིག་ཏུ་བལྟ་ཞིང་མི་
དགའ་བར་བྱེད། ངེད་རང་མིག་ལོག་བལྟ་ཞིང་ཁྱོད་འདི་མན་དུ་སོང་ན་ངེད་ཀྱིས་
བལྟ་ཟེར་ནས། ཨམ་གཙིགས་བསྡམས་པ་འདུག་པས་མི་འགྲོ་བསམ་པ་ཤར་ཚེ།
བུད་མེད་དེ་ནི་ཁྲོས། ཨ་ཙ་ར་ནི་དགའ་བ་རྨིས་པས། དེ་ཉིན་ངེད་རང་གི་གྲྭ་པ་
ཤངས་པ་དཔོན་སློབ་དང་ བླ་མ་ཀུན་རྒྱན་གཉིས་ལ་འདི་ལྟར་བྱུང་བྱས་པས།
དཔོན་སློབ་ཀྱིས་ཨ་ཙི་ཁམས་ལ་ཕེབས་པ་མི་དགའ་ཟེར་འདུག །དེ་ནས་ཟླ་བ་
གཅིག་ཙམ་ནས་ཞབས་དྲུང་ཐར་རྩེ་ནས་གཞུང་སའི་བཀའ་ཤོག་གནང་བ་ཡང་
བྱུང་བས་ངེད་རང་ཁམས་ལ་སོང་ན་དམག་ཟོར་རྒྱལ་མོ་མཉེས་ཀྱང༌། དཔལ་
- 146 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མགོན་ཞལ་གྱིས་འཁུ་ལྡོག་ངེས་པར་ལམ་དུ་འོང་བར་ངེས། དེ་ལྟར་རྨིས་པར་
བརྟེན་ཀླུ་ལྡིང་དུ་དགོངས་ཁྲོལ་ཞུས། ངེད་རང་གི་ཚབ་ཏུ་འབུམ་པ་རྟ་བོ་དབོན་པོ་
བསྟན་འཛིན་རྒྱ་མཚོ་བཏང་ཞིང་། མགོ་འདྲེན་དོ་དམ་རང་མི་ཞིག་དང་ཁྱད་མེད་
ཀྱི་དོ་ཁུར་ཡང་དག་བྱས། དེ་སྐབས་ཨེ་ཝཾ་ཐར་རྩེ་ནས་སྐུ་གཟུགས་བབ་ལྗི་ བ་
དང༌། ཐར་རྩེ་བླ་བྲང་གི་ཐུགས་འགན་ཆེ་བའི་སྟབས། ཞབས་པད་དུ་ཨེམ་ཆི་ན་
དཀར་བ་ལྷ་ལྡན་དུ་རྫོང་བརྡ་ཞལ་བཀོད་ཀྱིས་དགོངས་ཁྲོལ་ཞུས་དོན་སྨིན་ཕྲན་
ལ་འོས་བབ་ཀྱི་བཀའ་ཤོག་ཀྱང་ཕེབས་ཡོད་པར་ཟླ་བ་གསུམ་པའི་ཉི་ཤུ་སྐོར་
ཞིག །བླ་བྲང་ཁག་གི་སྐུ་ཚབ་དབུ་ཆོས་གྲྭ་ཚང་གི་དགེ་རྒན་རྣམས་ཀྱིས་ཐོག་རྒྱབ་
ཏུ་ངོར་པའི་ཁྲི་ལ་འདུག་དགོས་ཚུལ་གྱི་བཀའ་བྱུང་ཞིང༌། ས་དབང་ཆོས་རྒྱལ་
ཆེན་པོའི་བཀའ་ཤོག་ཞུས་སྩལ་གྱི་འབྲུ་དོན་ལ། ད ག་
ལགས། ངོར་འདིར་ལུགས་གཉིས་ལ་ཤེས་བྱ་འཛོམ་པ་ཞིག་དགོས་པར་བླ་མ་
དཔལ་ལྡན་ཆོས་སྐྱོང་ཟེར་བ་འདི་ལུགས་ཟུང་ཆ་སྒོར་མ་ནས་ཕུན་སུམ་ཚོགས་
པའི་འོས་ཤིག་རང་ཡིན་ལགས་པས་ཞུ་རེ་མེད་པ་ཞིག་གི་བཀའ་ཁྱབ་དོན་ལྡན་
རྣམ་དབྱིངས་རིན་པོ་ཆེ་ནས་བརྩེ་འདོར་མེད་པ་མཁྱེན་མཁྱེན་ལགས། ད་ལྟའི་
མཁན་པོ་ལས་ཐོག་ནས་ད་དུང་ལོ་ཤས་གནང་ཐུབ་ན་དང༌། དེ་མིན་ངོར་སྤྱིའི་
འོས་ངེས་ཀྱི་ཐོ་ཕུལ་བར་གཤམ་གསལ་ནས་མཁན་པོའི་ལས་ཁུར་ཞུ་རེ་མེད་པ་
མཛད་དགོས་རྒྱུ་ཡིན། ཆུ་གླང་ཟླ་བ་གསུམ་པའི་ཚེས་ཉི་ཤུ་ལ། ཞེས་ཕེབས་འདུག་
པར་དེ་ཉིན་ཞབས་ཕྱི་འགྲུབ་མི་འགྲུབ་ཀྱི་བཀའ་ལན་ཡང་ཅི་ལ་ཞུ། མི་འགྲུབ་པའི་
རྡོ་ཁབ་བཙུགས་ཀྱང་ཞུ་ཚོད་མ་ཐེངས་པས་རིམ་གྱིས་བསླབ་སྟོན་ཞུ་བ་ཞུས་ནས་
ཞག་གསུམ་ཙམ་ནས་གཞན་ལ་འདྲི་རྟོག་མང་པོའི་དགོས་པ་མེད་པར་རང་ཐག་
- 147 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རང་གིས་ཆོད། བློ་འདྲི་ས་དཀོན་མཆོག་ཡིན་སྙམ་སྟེ་བསྟན་ཕན་འོང་ངམ་མི་འོང་།
ལས་དབང་ཡོད་དམ་མེད་ཀྱི་རིམ་པ་ཞུས་པ་བཟང་ཞིང་དོན་འགྲུབ་པ་བབས།
སླར་ཡང་ཁུ་བོ་བླ་མ་དམ་པ་དེ་ཉིད་ཞལ་བཞུགས་པའི་སྐབས་རྒྱུན་པར་སྐུ་མདུན་
དུ་སྤོར་བའི་མར་མེའི་ཀོང་བུ་ཉེན་ཐུབ་བཟང་བ་ཞིག་ཡོད་པ་དེར་ངེད་རང་གིས་
བཅས་ཏེ་ཉེར་ལྔའི་སྔ་དྲོ་ཚོགས་དུང་བུད་པ་དང་མཉམ་དུ་སྔར་ནས་མཆོད་པ་
བཤམས་ཏེ་སྨོམ་ལམ་བཏབ་པ། བདག་གིས་བསྟན་པ་འདི་དང་སེམས་ཅན་ལ་
ཕན་ཐོགས་པའི་རྟེན་འབྲེལ་ཞིག་ཡོད་ན་མར་མེ་འདི་གསལ་ལ་དྭངས་པ་དྲི་མ་
མེད་པ་བར་ཆད་མེད་པར་ཡུན་དུ་གཞེས་ཤིང་བཀྲ་ཤིས་པའི་རྟགས་འོང་བར་
ཤོག །བདག་གི་བསྟན་པ་འདི་ལ་ཕན་མི་ཐོགས་ཤིང་སེམས་ཅན་ཡོངས་ལ་མི་
ཕན་པའི་རྟེན་འབྲེལ་ཞིག་ཡོད་ན་མར་མེ་འདི་གསལ་ལ་རྐྱེན་མང་ཞིང་མི་ལེགས་
པར་གྱུར་ཅིག་ཅེས་དམོད་བཙུགས་ཏེ། རི་རྩེ་ལ་ཉི་མ་ཕོག་ནས་ལེགས་པར་སྤར་
བས་དེ་ཉིན་དང་དེ་ནུབ་སང་ཉིན་དགོན་ལ་ཤར་དྲིས་པར་ཐུབ་ནས་མེ་ཏོག་
ལེགས་པོ་ཞིག་ཆགས་སོང་། ད་ནི་ཡོན་ཏན་ཕུལ་གང་ཙམ་ཞིག་ལ་དཀོན་དྲེགས་
བྲེ་གང་སོགས་ནི་མི་བྱེད་སྙམ་སྟེ་མི་སྣ་རྣམས་ལ་སྙན་སྒྲོན་གྱི་ལ་རྒྱའི་ཞབས་ཕྱི་ནི་
བསྒྲུབ། འོན་ཀྱང་ཡུན་རིང་ནི་མི་ཐུབ་པའི་ཚུལ་མདོར་བསྡུས་པ་ཞིག་ཕུལ། ཟླ་བ་
དཀར་ནས་མཁན་ཆེན་ཁྲི་ཐོག་པའི་སྐུ་ཞབས་སུ་བཅར་ཏེ་གང་ཅིའི་གནས་ཚུལ་
སོགས་ཐུགས་ལ་གང་བབ་ཞུས། འོན་ཀྱང་ལམ་འབྲས་དཔེ་ཆ་རྣམས་བློ་གསོ་
དང་རྒྱུད་གསུམ་ནི་གཞི་ནས་བལྟ་དགོས་ ཚུལ་ངེས་མེད་འདི་ལོ་ལམ་འབྲས་
འཆད་མ་ཐུབ་ན་ཉིད་ནས་མགོ་འདྲེན་དགོས་ཚུལ། རྩིས་སྤྲོད་སྐོར་གྱི་ལ་རྒྱའི་
མཚམས་ལ་བཀའ་ངོ་མ་བདག་ རང་ལ་ཕེབས་པ་ལེགས་ཤིང༌། རང་རེ་དཔོན་
- 148 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སློབ་བར་དུ་ནི་ཁ་གཅིག་ལྕེ་གཉིས་སོགས་གཏན་ནས་མེད་ཚུལ། དེར་མ་ཟད་
རང་གི་ཐག་རང་གིས་མི་ཆོད་པའི་སྨིག་རྒྱུ་ཆུར་སྙེགས་ཀྱིས་གཞན་དབང་འགྲོ་བ་
མེད་ཚུལ་ཞིབ་པར་ཞུས། རེ་ཞིག་བདག་གིས་དཔེ་མཚམས་ཞིག་ལ་ཞུགས་ཏེ།
ཁྲི་ལ་ནམ་སྡོད་རྒྱུ་མཚན་རིམ་གྱིས་འབུལ་ཆོག་ཚུལ་ཞུས། དཔེ་ཆ་རྣམས་བལྟས་
པས་སྔར་དང་མི་འདྲ་བའི་བློར་སོས་བདེ་བ་ཞིག་དང་། དེ་སྐབས་རང་གི་བསམ་
པར་ལམ་འབྲས་འདི་བཟང་པོ་ཞིག་མ་བྱུང་ན་འདི་ཕྱི་གཉིས་འཕུང་འོང་སྙམ་སྟེ།
བླ་མ་རྡོ་རྗེ་འཆང་རྣམས་ལ་གསོལ་བ་བཏབ་པས་ནུབ་གཅིག་རྨི་ལམ་དུ་དཀོན་
མཆོག་ལྷུན་གྲུབ་དེ་ཉིད་ཁྲི་མཐོན་པོ་ཞིག་ན་བཞུགས་པའི་ལམ་འབྲས་ཀྱི་དཔེ་
རྙིང་ཤས་ཆེ་བ་བཟང་པོ་ གནང་བ་རྨིས། ཡང་ནུབ་གཅིག་བསོད་ནམས་བཟང་
པོས་རྡོ་རྗེ་འཆང་གི་ཁྲི་ཐོག་ནས་རྒྱུད་གསུམ་གྱི་དཔེ་ཆ་ཞིག་འདི་ལྟར་ཡིན་གསུང་
བ་རྨིས། ཡང་ནུབ་གཅིག་མཁན་ཆེན་བཀྲ་ཤིས་ལྷུན་གྲུབ་དེ་ཉིད་རྡོ་རྗེ་འཆང་གི་
ཁྲི་ཐོག་ན་ན་བཟའ་ལྕགས་རི་མ་སྣུམ་དྲེག་ཅན་ཞིག་གསོལ་ཞིང་དབུ་ཞྭ་ནི་མ་
བསྣམས་པར་འདུག་པས་རྒྱུད་གསུམ་གྱི་དཔེ་རྙིང་མགོ་ནས་ཤོག་ལྡེབ་གཅིག་མ་
ཚང་བ་ཞིག་གནང་བ་སོགས་རྨི་ལྟས་ལེགས་རབ་བྱུང་ཞིང་། ཕན་ཁང་དུ་དཀོན་
མཆོག་ལྷུན་གྲུབ་དང༌། བྱམས་པ་ཚུལ་ཁྲིམས་དཔལ་བཟང་། བསོད་ནམས་བཟང་
པོ། ཁུ་བོ་བསྟན་འཛིན་ལྷུན་གྲུབ། འཇམ་མགོན་བཀྲ་ཤིས་ལྷུན་གྲུབ། རྨོར་ཆེན་པ།
མང་ ཐོས་ བསོད་ནམས་ཆོས་ འཕེལ་ དང༌། སྒྲོལ་དཀར་ ཡིད་ བཞིན་ འཁོར་ ལོ།
མགོན་དཀར། ཛོ་ དམར་གྱི་སྐུ་རྣམས་ཁྲུ་རེ་ ཡོད་ པ་སྒྲོས་ ལྡན་ རབ་གནས་དང་
བཅས་པ་གྲུབ་པར་ཞུས། ཟླ་བ་བདུན་པའི་རྐེད་མཚམས་ལ་དཔེ་ཆ་རྣམས་ཕལ་
ཆེར་གྲུབ་ཅིང་དོགས་གཅོད་རྣམས་བྱམས་པ་བསོད་ནམས་བཟང་པོ་དང་མཁན་
- 149 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཆེན་རྣམ་གཉིས་ལ་ཞུས། དེ་མཚམས་ཆུ་གླང་ཟླ་བ་བརྒྱད་པའི་ཚེས་བརྒྱད་ལ་
གཟའ་སྐར་བཟང་པོ་འདུག་པས་བླ་བྲང་དུ་འོང་རྩིས་བགྱིས་པར། དེ་ག་ནས་
གཞུང་ས་དང་གདན་ས་གོང་སོགས་སུ་སྙན་སྒྲོན་འབུལ་ལུགས་ཞུས་ཤིང༌། དེའི་
གོང་དུ་གདན་ས་ཆེན་པོ་དཔལ་ས་སྐྱའི་བཀའ་ཤོག་ཀྱང་ཕེབས་བྱུང་བ་ཡང་འདི་
ལྟར་སྣང་སྟེ། དགེ་བའི་བཤེས་གཉེན་ཆེན་པོ་དཔལ་ལྡན་ཆོས་སྐྱོང་གང་དེའི་ཕྱག་
ཏུ་ཕུལ་བ། དེང་ བསྐལ་པ་རྒྱ་མཚོར་ ཚོགས་གཉིས་ ཡོངས་སུ་གོམས་པའི་ སྐུ་
དཀྱིལ་གསེར་རིའི་ལྷུན་པོ་ལྟར་དངས་ཤིང་ཕྲིན་ལས་ཟབ་མོའི་སྣང་བ་ཁོར་ཡུག་
ཏུ་ཁྱབ་ཆེར་བཞུགས་པ་གོར་མ་ཆག །ཉེ་བར་ཆེད་གསོལ། ཨེ་ཝཾ་ཆོས་ལྡན་གྱི་
མཁན་རིན་པོ་ཆེ་འདི་ཉིད་སྐུ་ཟིལ་མ་ཐང་གཤིས་གསུང་ངག་ལམ་འབྲས་སོགས་
ཀྱང་འཆད་སྤེལ་གནང་མི་ཐུབ་པར་ཉེ་བའི་རྒྱུར་བརྟེན་གྲྭ་ཚང་ཁག་ལ་བབས་ད་
གནང་ཐོག་ཁྲི་ཚབ་ཏུ་ཉིད་སྤྱི་མཐུན་ནས་འོས་གཅིག་མའི་ཞབས་པད་རིན་པོ་ཆེར་
སྙན་གསན་ཕུལ་དོན་ལྟར་བསྟན་པའི་ཁུར་བཞེས་ཞུར་གནང་དགོས་ཀྱི་བཀོད་
ཡིག་ཕེབས་ཡོད་འདུག་པ་བཞིན་ལ་རྗེས་སུ་ཡི་རང་གི་གནས་སུ་གྱུར་པས། ད་
སྒོས་སྤྱིར་སངས་རྒྱས་ཀྱི་བསྟན་པ་རིན་པོ་ཆེ། སྒོས་ལམ་རྡོ་རྗེ་འཆང་ཀུན་དགའ་
བཟང་པོའི་སྐུ་དྲིན་རྣམ་ཐར་གྱི་རྗེས་སུ་སྙེགས་པའི་གདམས་པ་ཟབ་མོའི་རྒྱུན་མི་
འཆད་ཅིང་རྒྱ་ཆེར་གསལ་བར་སྟོན་པའི་འཆད་རྩོད་རྩོམ་གསུམ་གྱི་སྒོ་ནས་བསྟན་
འགྲོའི་ཕན་བདེ་བླ་མེད་དུ་འབྱུང་བའི་ཐུགས་བསྐྱེད་ཟབ་མོ་ལས་སྐད་ཅིག་ཀྱང་
མི་བསྐྱུད་པའི་དགོངས་པ་ལྷུར་བཞེས་ཀྱི་ཁྲི་འཕང་མཐོན་པོར་ཞབས་ཟུང་བཀོད་
པ་ཞིག་ཆོས་ཀློང་ཆེན་པོར་བཅགས་པ་ཞིག་ཅི་ནར་ཡོད་པར་ཞུ་འཚལ། ཞེས་
རྟེན་སྔགས་བཏབ་རྡོར་མདུད་དམ་རྫས་གཙོ་ཕལ་བཅས་དཔལ་ས་སྐྱ་ནས་དགེ །
- 150 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ། །
ཞེས་དང༌། ཕྱག་མཛོད་ནས་བཀའ་ཤོག་ཕེབས་པའི་དོན་ལ་ཡང་འདི་ལྟར་བྱུང་
སྟེ། མཚུངས་བྲལ་དམ་པའི་ཞབས་དྲུང་དུ་ཞུ་བ། སྔོན་གོམས་ལེགས་བྱས་ཀྱིས་
ཡོངས་སུ་གཏམས་པའི་སྐུ་འཚོ་ཉིན་བྱེད་འབུམ་ལྟར་དྭངས་ཤིང༌། ཐུགས་བསྐྱེད་
ཀྱི་མེ་ཏོག་པདྨོ་མ་རྙིང་པར་ཨེ་ཝཾ་འདུས་གྲྭའི་དབུས་སུ་འཁྲུངས་པ་ནི་ལེགས་
ཚོགས་རྒྱལ་བས་ཀྱང་གཞལ་དུ་ཅི། བདག་ཀྱང་ཐོ་ཡོར་མ་ཞིག་ཙམ་ནས་སྐྱབས་
མགོན་ མཆོག་གི་སྲི་ཞུར་སྒྲིམ་ ཁུལ་དུ་ལགས། མཚམས་ཞུས། ཇི་ ལྟར་ གསུང་
བྲིས་ གནང་རྟེན་བཅས་ཕེབས་འབྱོར་ཆེ་བ་བཞིན་དེ་འཕྲལ་བཟོ་བཀོད་གང་
ལེགས་ཀྱི་སྒོ་ནས་དབུ་ཞྭ་གཅིག་འབུལ་ལམ་ཞུས་པ། དགོངས་རྒྱས་ཆེ་བ་དང༌།
ཉིད་གཞན་དང་མ་འདྲ་གཤིས་རྡོ་རྗེ་འཆང་ཀུན་དགའ་བཟང་པོའི་ཆོས་ཀྱི་ཁྲི་ག་
ལ་བར་མངའ་དབུལ་མཛད་རྒྱུར། རྗེས་སུ་ཡི་རང་གི་སྒོ་ནས་རྟེན་འབྲེལ་གྱི་སརྒ་
མི་ལོག་པར་གང་གི་མགུལ་པ་མཛེས་པའི་ལྷ་རྫས་སྲིད་ན་རིང་བ་འདི་འབུལ་ལོ། །
སླར་ཞལ་དཀྱིལ་མྱུར་མཇལ་འོང་འདུག་པ་ཆོས་ཀློང་དུ་བཅགས་པ་མཁྱེན་ཞིང་
ཞུ། འདེགས་རྟེན་དང་བཅས་ཟླ་བ་བདུན་པའི་ཚེས་བཅོ་ལྔའི་མཆོག་ཏུ་དགེ་བར་
ཕུལ། ཞེས་དང་། མཁན་ཆེན་ལས་ཐོག་པ་ནས་དེ་ལྟར་ལེགས་ཚུལ་སོགས་དང་
བླ་བྲང་དུ་འོང་ལུགས་སོགས་ཀྱི་ཞལ་བཀོད་ཀྱང་བརྩེ་གཟིགས་བྱུང་བ་དང༌།
ཕུན་ཚོགས་ཁང་སར་གྱི་བྱམས་པ་བསོད་ནམས་བཟང་པོ་ནས་ཀྱང་ལེགས་སྤེལ་
གྱི་ཞལ་བཀོད་དང་། ལམ་ཟབ་ནང་མ་དང༌། བིར་སྲུང་ཕྱི་མའི་བྱིན་རླབས་གཉིས་
ཆར་བཀའ་དྲིན་དུ་བསྩལ་ཐོག །སྐྱེས་ཆེན་དམ་པ་གཞན་ཁྲིར་བཞུགས་དུས་ལྟར་
གྱི་བདག་ལ་གྲྭ་ཚང་སོགས་སྟོབས་ཆེ་ཆེ་ནི་འབྱོར་དཀའ་ཞིང་། རང་གི་འོས་བབ་
ཀྱིས་གྲྭ་པ་གཉིས་གསུམ་ཙམ་ཡོད་པ་ཁྲིད་ན། དེ་ཐོག་བླ་བྲང་གི་ཞབས་ཕྱི་རྙིང་པ་
- 151 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཁ་ཤས་ཡོད་འགྲོ་ཞིང་ཡུན་རིང་གི་ལག་ལེན་ཁུར་ཆེན་ནི་མི་ཐེག །ལོ་གཉིས་
གསུམ་ཙམ་ལ་ཅི་འགྱུར་གང་འགྱུར་ཞིག་ནི་ཕྱེད་ཆོག་སྙམ་པ་ཞིག་བྱུང་ཞིང༌།
གེགས་སེལ་གྱི་ཕྱིར་བསྐང་བ། ཚེ་ཆོག །འབུམ། གཏོར་ཆེན་བཅས་རིམ་གྲོ་ཕྲན་
བུ་བྱས། གཟའ་སྐར་གྱི་རྟེན་འབྲེལ་འདི་ཤིན་ཏུ་གནད་ཆེ་བར་འདུག་པས་རང་གི་
ཤེས་ཚོད་དང་ཉེ་གནས་ཤངས་པ་ཡེ་ཤེས་རྒྱལ་མཚན་གྱིས་ཀྱང་སྐར་ཡིག་འ
ཕྲོད་དང་སྦྱོར་བ་ཕྱོགས་སོགས་ཞིབ་རྩིས་ཀྱིས་ཁྲུམས་ཀྱི་ཟླ་བའི་ཚེས་གསུམ་ཉིན་
གྱི་དུས་ཚེས་དགེ་བར་གཙང་ཁང་ཆེན་མོར་ཕྲིན་བཅོལ་དང་བཅས་ཏེ་མངོན་གྱུར་
མིན་པར་སྙན་དར་དང་ངེད་རང་གི་རྡོ་རྗེ་དྲིལ་བུ་ཆོས་གོས་ཞ་མོ་བཅས་སྐུ་གཉེར་
པར་བཅོལ། ཆོས་ཁྲིར་སང་འགྲོ་རྒྱུའི་དེ་ནུབ་རྨི་ལམ་བཟང་བ་ཞིག་ཀྱང་བྱུང་སྟེ།
དེའང་དེའི་ནུབ་མོར་ས་སྐྱར་སླེབས་པའི་སྣང་བར་ཤར་པའི་བདག་མོ་ཡིན་སྙམ་
པར་སྲས་གཉིས་འཁྲུངས་ཏེ་ཆེ་བ་རབ་ཏུ་བྱུང་ཨེ་ཝཾ་གྱི་གཙུག་ལག་ཁང་དུ་ནུབ་
གདོང་སྐྱོར་མགོར་ཁྲི་ཞིག་གི་སྟེང་ན་བལྟ་བས་ཆོག་མི་ཤེས་པ་ཞིག་ས་ལོ་འཇམ་
པའི་ རྡོ་ རྗེ་ དེ་ཡང་འདི་ལྟར་ཡོད་སྙམ་པ་ཞིག་གིས་ལམ་འབྲས་གསན་ཅིང་།
ཐམས་ཅད་ཀྱིས་དཔལ་ས་སྐྱ་པར་གདུང་ཡོད་པའི་ནང་ནས་རབ་ཏུ་བྱུང་བ་འདི་
སྐལ་བ་བཟང་ཟེར་བ་ཞིག་དང༌། ཡང་ངོར་དཔོན་དྲུག་ཟེར་བའི་མདུན་རི་དེའི་
རྒྱབ་ནས་བུད་མེད་རྒན་མོ་ཞིག་དང་གྲོགས་བུད་མེད་ཁ་ཤས་བྱུང་སྟེ། ངེད་རྣམས་
རི་འདིའི་རྒྱབ་ཏུ་བསྡད་ནས་ལོ་ཁ་ཤས་སོང་། ངེད་རྣམས་ལ་བདག་པོ་མེད་པས་
ཁྱོད་འོང་བ་ལེགས་སེམས་དགའ་ཟེར་ཞིང་ཇ་ཆང་མང་པོ་སྟེར་བ་ཞིག་རྨིས་པས་
དེང་སང་འཇམ་དབྱངས་གདུང་བརྒྱུད་རིན་པོ་ཆེ་རབ་ཏུ་བྱུང་བ་འདི་ལ་བལྟ་བར་
འདུག །བུད་མེད་དེ་རྣམས་དུད་སོལ་ལྷ་མོའི་རྟགས་ཞིག་ཡིན་ནམ་སྙམ། ཟླ་བ་དེ་
- 152 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཉིད་ཀྱི་ཚེས་བརྒྱད་ཀྱི་ཉིན་གཟའ་ལྷག་པ་དང་བཅས་ས་ཆུ་འཕྲད་ཅིང་རྒྱབ་གཙང་
པའི་ཉིན་ ཨེ་ཝཾ་ཆོས་ལྡན་པའི་ལས་ཚན་རྣམས་ཀྱིས་སྤོས་སྣས་སྡུན་དྲངས་ཏེ།
རང་ཉིད་ལས་ཚན་གྱི་རིམ་པའི་འགྲོ་ལུགས་སོགས་ཨེ་ཝཾ་མཁན་ཆེན་གོང་མ་
རྣམས་ཀྱི་ཕྱག་སྲོལ་གང་ཡོད་ལྟར་སོང་བླ་བྲང་ཁག་དང་གྲྭ་ཚང་རྣམས་ཀྱིས་ཀྱང་
དར་ འཕྱར། དུང་ འབུད། ཟབ་ རྒྱས་ བཀའ་དྲིན་ཆེ་ འདུག་ པ་ བཅས་ ཐོག་ མར་
གཙུག་ལག་ཁང་དུ་རྡོ་རྗེ་འཆང་གི་ཁྲི་དམར་མ་ཞེས་པར་བསྡད་འཕྲལ་བདུད་ཚར་
གཅད་པའི་གཟུངས་སྔགས་མདོ་སྡེ་ཏོག་ནས་འབྱུང་བ་ལྟར་ཚར་གསུམ་དང་། བླ་
མ་ཡི་དམ་ཆོས་སྲུང་ནོར་ལྷ་བཅས་ལ་གསོལ་བ་བཏབ། གོང་མ་ལྔ་བསྟོད་དང༌།
རབ་སྡེ་རྦ་གསུམ་གྲུབ་མཚམས། དགེ་འདུན་རྣམས་ཀྱིས་རྗེ་བཙུན་གྲགས་པའི་སྐུ་
བསྟོད་ཆོས་རྣམས་མ་དང༌། ངོར་ཆེན་གྱི་སྐུ་བསྟོད་མདོ་རྒྱུད་མ་གཉིས་གསུང་
བཞིན་པར། ཐོག་མར་གདན་ས་ཉིད་ཀྱི་མཆོད་དཔོན་བྱམས་པ་བློ་གྲོས་དང༌།
ཨོཾ་གི་དབོན་པོ་དཀོན་མཆོག་བཟང་པོ་བཅས་ཀྱིས་ས་བཟང་འཕགས་པའི་ཆོས་
དུང༌། རྗེ་བཙུན་གྲགས་ པའི་ ལམ་འབྲས་གླེགས་བམ། བཀྲ་ཤིས་རྫས་བརྒྱད་
རྣམས་ཀྱིས་གཙོས་པའི་ཚན་གྲངས་དང་། གཉིས་པར་གཞུང་ས་མཆོག་ནས་སྐུ་
ཚབ་ཞོལ་ཤར་པའི་སྲས་པོ་བཅས་ཀྱིས་རྣམ་གྲངས་འབུལ་མཚོན། གསུམ་པར་
གདན་ས་ཆེན་པོ་དཔལ་ས་སྐྱ་ནས་ཀྱང་སྐུ་ཚབ་གསོལ་དཔོན་སྦྱིན་པ། མགྲོན་
གཉེར་ ཀུན་ རབ་བཅས་ ཀྱིས་ བཀའ་ཤོག་རྟེན་བཅས་རྣམ་ གྲངས་ ཁ་ཤས་ཀྱི་
གནང་ཆ་དང་། བཞི་པར་ཤར་ཆེན་ནས་སྐུ་ཚབ་གནང་སྟེར་རྒྱ་ཆེ་བ། ལྔ་པ་ཐར་རྩེ་
སྐུ་ཞབས་ཀྱི་སྐུ་ཚབ་གནང་སྟེར་གྱ་ནོམ་པ་དང༌། དྲུག་པར་ཕུན་ཚོགས་ཁང་གསར་
བའི་སྐུ་ཚབ་གནང་སྟེར་རྒྱ་ཆེ་བ་དང༌། དེ་རྒྱབ་གྲྭ་ཚང་ཁག་ཟུར་པ་ཁ་ཤས་ཡུལ་
- 153 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
མི་ཐོར་བུ་བཅས་ཀྱིས་འབུལ་བ་ཟབ་ཅིང་རྒྱ་ཆེ་བ་བསྩལ་ཐོག །གཞུང་ས་ཆེན་
པོའི་བཅའ་ཁྲ་རིན་པོ་ཆེ་གདོང་གྲལ་དུ་སྒྲོག་པ་བཀའ་དྲིན་ཆེ་སྐྱོང་ལས་འདི་ལྟར་
སྣང་སྟེ། མཁན་ཆེན་དཔལ་ལྡན་ཆོས་སྐྱོང་ཁྲིར་ཕེབས་ཀྱི་བསྐོ་ཡིག ། །
རྒྱལ་ བ་ ཀུན་ གྱི་ཐུགས་ རྗེའི་ དཔལ་མ་ ལུས། །གཅིག་གྱུར་ འགྲོ་ཀུན་ སྐལ་
བཟང་ལ་འགོད་ཕྱིར། །འདུས་པ་རྒྱ་མཚོའི་དབུས་སུ་ལེགས་བྱོན་པའི། །སངས་
རྒྱས་བསྟན་པའི་སྒྲོན་མེ་དམ་པར་འདུད། །མང་མང་ཐོག་མཐའ་མེད་པའི་འགྲོ་
འདིའི་ཕྱིར། །བྱང་ཆུབ་མཆོག་ཏུ་ཐུགས་ནི་རབ་བསྐྱེད་ནས། །རླབས་ཆེན་མཛད་
པའི་ དོན་ གཉིས་ ལྷུན་གྲུབ་པ། །རྒྱལ་ དབང་ ཟས་ གཙང་ སྲས་ པོར་ གུས་ ཕྱག་
འཚལ། །སངས་རྒྱས་ཀུན་གྱི་མཁྱེན་བརྩེའི་རང་གཟུགས་མཆོག །སྒེག་སྒེག་བཅུ་
དྲུག་ལང་ཚོའི་དཔལ་ལྡན་པ། །ཟུར་ཕུད་ལྔ་པའི་ཐུགས་རྗེའི་ཉི་ཟེར་གྱིས། །འགྲོ་
བའི་རྨོངས་མུན་མཐའ་དག་དྲུངས་འབྱིན་མཛོད། །ཚོགས་གཉིས་ཆུ་ཤེལ་ཁམས་
ལས་ལེགས་གྲུབ་ཅིང་། །ལང་ཚོའི་ཆ་ཤས་རྫོགས་པའི་མཛེས་སྡུག་ཅན། །དཀར་
དཀར་ སྨྲ་བའི་ ཟླ་ བ་ དབྱངས་ ཅན་ མས། །བདག་ བློའི་ ཀུན་ དེང་ནས་ རིང་དུ་
སྐྱོབས། །ཞེས་ཤིས་བརྗོད་ཉུང་ངུས་ལམ་ཅུང་ཟད་ཡངས་པར་བྱས་ཏེ། དེ་ཡང་།
ཉང་ སྨད་ སའི་ ཐིག་ལེ་ དགེ་བཅུ་ཡོངས་ སུ་ ཚང་ བ། གནམ་བསྐོས་ ཀྱི་ཕོ་བྲང་
གཉིས་པ་གཞིས་ཀ་བསམ་འགྲུབ་རྩེའི་ཉེ་འདབས་སུ་གཏོགས་པའི་ངོར་གྲྭ་ཚང་
སེར་སྐྱ་དྲག་གཞན་མཐའ་དག་གིས་གསན་ངེས་མཛད་དགོས་རྒྱུར། མཉམ་མེད་
བུ་རམ་ཤིང་པའི་བསྟན་པ་རིན་པོ་ཆེ་བླ་ནས་བླར་འདེགས་པ་དེ་འཛིན་གྱི་སྐྱེས་
བུར་རག་ལུས་པ་བཞིན་ལ། མཁན་རྙིང་འདི་ཉིད་ཀྱང་སྔ་སོར་གཞུང་ས་ཆེན་པོ་
ནས་བསྐོ་བཞག་བཀའ་དྲིན་ཆེ་བ་ནས་བཟུང༌། རྒྱུད་སྡེ་ཆེན་པོ་བཞིའི་དབང་ལུང་
- 154 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྒྲུབ་མཆོད་སོགས་གང་ཅིའི་མཛད་སྒོ་མཐའ་དག་བསྟན་པ་རིན་པོ་ཆེའི་མིག་རྒྱན་
དུ་ཆེ་བ་ཞིག་བྱུང་སོང་ཞིང་། ད་སྒོས་ངོར་མཁན་པོ་འདི་ངོར་ཆེན་རྡོ་རྗེ་འཆང་
སོགས་བླ་མ་གོང་མ་ན་རིམ་གྱི་ཐུགས་རྗེའི་བྱིན་རླབས་ཤུགས་ཞུགས་ལྟ་བུ་ལས།
གཞན་མ་རྒྱུན་པར་དཀར་རྡོར་ཁོ་ནས་འཚོ་དགོས་གཤིས་ཅུང་ཟད་སྐུ་གཟུགས་
རང་ནད་མ་ཐེབས་པར་བརྟེན་དགོངས་ཞུ་ཁྲོལ་གྱི། གྲྭ་ཚང་སྤྱིར་རང་ནས་འོས་ཐོ་
ནང་ལྟར་ལ་རྫོང་དུ་བཀའ་རྒྱ་རིན་པོ་ཆེ་སྩལ་ཕེབས་བྱུང་བར། མཁན་རིན་པོ་ཆེ་
དཔལ་ལྡན་ཆོས་སྐྱོང་བསྐོ་བཞག་བཀའ་དྲིན་ཆེ་སོང་བ་ནས་ཆོས་མཐུན་མ་བོར་
བའི་རྒྱུད་སྡེ་ཆེན་པོ་བཞིའི་དབང་ལུང་ཁྲིད་སོགས་ངོར་ཆེན་རྡོ་རྗེ་འཆང་གི་རིང་
ལུགས་དྲི་མ་མེད་པ་གང་ཡིན་པ་དང༌། ཁྱད་པར་དུའང་ཟབ་ཆོས་སྙིང་གི་ནོར་བུ་
ངེས་གསང་རྡོ་རྗེ་ཐེག་པའི་ལྟ་བ་གཞོམ་པ་མེད་པ་དཔལ་ས་སྐྱ་པ་ཡབ་སྲས་ཀྱི་
དགོངས་བཞེད་ནས་རིམ་བརྒྱུད་ཀྱི་ལམ་འབྲས་བུ་དང་བཅས་པའི་འཆད་ཉན་
ཐོས་བསམ་སྒོམ་གསུམ་གྱི་སྒོ་ནས་མཛད་པ་མི་དམན་པའི་ཐོག །གོང་ས་ལྷ་མིའི་
འདྲེན་མཆོག་དམ་པ་ཡབ་སྲས་མཆོད་ཡོན་གྱི་ཞབས་བརྟན་དང༌། བསྟན་པའི་
འཛིན་སྐྱོང་སྤེལ་བ་བཅས་གང་ཅི་ཀུན་གྱི་མིག་རྒྱན་དུ་ཕན་པ་ཞིག་དགོས་བཅས་
ཤིང་། དེ་མཚུངས་ངོར་གྲྭ་ཚང་ལ་གཏོགས་པའི་སེར་སྐྱ་དྲག་ཞན་ཚང་མས་ཀྱང་
མཁན་རིན་པོ་ཆེ་འདི་ཉིད་༧ས་དབང་མཆོག་ནས་བསྟན་པའི་འཛིན་སྐྱོང་སྤེལ་
གསུམ་དུ་བསྐོ་བཞག་གནང་ཞིང་། མཁན་སློབ་སྐྱབས་ཡུལ་གྱི་གོ་བབས་མ་ལོག་
པ་རྒྱུན་པར་མཛད་དགོས་ཤིང༌། ལུགས་གཉིས་ཀྱི་བྱ་བྱེད་ཀྱང་མཁན་པོ་རང་གི་
གསུང་ངག་ལྟར་ལས་སེར་སྐྱ་མཆོག་དམན་མཐའ་དག་ནས་ཆོས་མིན་མི་འོས་
པའི་རིགས་མི་བྱེད། གལ་སྲིད་བྱེད་མི་བྱུང་ན་ཁྲིམས་ཀྱི་རྗེས་གནོན་བདའ་འདེད་
- 155 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྫོང་རང་ནས་བྱེད་རྒྱུར། དེར་མ་སོང་བའི་བླང་དོར་བག་ལྡན་མཛད་པ་གལ་ཆེ།
ཆུ་གླང་ཟླ་བ་བརྒྱད་པའི་ཚེས་བརྒྱད་དགེ་བ་ལ་ཞེས་བསྩལ། དེ་འཕྲལ་བདག་
ཅག་ནས་ཀྱང་འདུས་ཚོགས་སུ་རྒྱལ་བའི་བསྟན་པ་དར་ཞིང་བསྟན་འཛིན་རྣམས་
ཀྱི་སྐུ་ཚེ་བརྟན་པ་དང་འཇིག་རྟེན་དུ་བདེ་སྐྱིད་འབྱུང་བའི་བསྔོ་བ་སྨོན་ལམ་བཀྲ་
ཤིས་ཀྱིས་མཐའ་བརྒྱན་པ་ཞུས། རིམ་གྱིས་དབང་ཁང་དུ་སོང་བར་ཆུ་འདུས་སྤྱི་
སོས་འབུལ་ཆུང་ཞིག་འདུག་པ་དེར་འབུལ་བའི་ཕྱག་སྲོལ་དང་ནང་ཟན་རྣམས་
ཀྱིའང་ མཇལ་ དར་ རེ་ གཏོང་ སྲོལ་ འདུག །དེ་ ནས་ ཕེབས་ ཀྲས་ བརྒྱུད་ དེ་ རྒྱ་
མཐོངས་ནས་ཡར་སོང་བས་མཁན་ཆེན་པའི་མདུན་ནས་ཀྱང་བཞེངས་པ་དང་དར་
གཏོང་གནང་བ་སོགས་བཀའ་དྲིན་བསྩལ་ཞིང༌། རང་ཉིད་ནས་ཀྱང་མཇལ་དར་
ཞེ་ ས་བཀུར་སྟི་ཞུས་ཏེ། མཁན་པོ་ན་རིམ་གྱི་ཁྲི་དང་བཞུགས་འབོལ་ཡོད་པར་
བསྡད། ས་གཞུང་གི་སྐུ་ཚབ་དཔོན་གཡོག་དང་བདག་ཅག་དཔོན་གཡོག་བཅས་
ལ་བཞུགས་གྲལ་དང༌། དེ་འཕྲལ་དེ་ཉིན་ནས་གཞུང་སའི་སྐུ་ཚབ་པས་ནི་རྩིས་
སྤྱོད་སྐབས་ཐུགས་འགན་བཞེས་པའི་ཕྱག་སྲོལ་མི་འདུག་ལ། ས་སྐྱའི་སྐུ་ཚབ་
རྣམས་ཀྱིས་གཡབས་ཆེན་ནས་དབུ་བཙུགས་པའི་ རྩིས་སྤྲོད་མཛད། ལར་རྩིས་
སྤྱོད་འདི་ལ་སྔར་ནས་ཕྱག་སྲོལ་མང་པོ་ཞིག་བྱུང་འདུག་ཀྱང༌། སྐུ་ཞབས་ཐར་རྩེ་
བླ་ གཉེར་ དང་ ངེད་ རང་ དཔོན་ སློབ་བཀའ་བགྲོས་ ལུགས་ ལེགས་ ཀྱིས། ཕྱིས་
འབྱུང་བླ་བྲང་དམར་པོའི་བསྟན་པ་ཨེ་ཕན་གྱི་ཕྱག་དེབ་རྙིང་པར་ཡོད་པའི་རིགས་
ལ་བརྗོད་མེད་ཡིན་རུང་། གཉེར་ཚང་སྐོར་འདི་གནད་ཆེ་བ་ཞིག་འདུག་པས། ཕྱིས་
འབྱུང་ལ་ལས་ལེགས་གསུང་བ་དང་། ལ་ལས་མི་ལེགས་གསུང་བའི་དགོངས་གཞི་
སྣ་ཚོགས་ནི་ཡོད་རུང༌། ཕྱིས་བྱོན་གྱི་གདན་ས་པ་རྣམས་ཀྱིས་ལྷག་པོའི་ཐུགས་
- 156 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བསྐྱེད་རྒྱ་ཆེ་དཔངས་མཐོ་བྱུང་ན་བཀའ་དྲིན་གཞལ་དུ་མ་མཆིས་ཤིང༌། དེ་ལྟར་
གནས་དུས་ཀྱིས་མ་འགྲིག་ཀྱང་དགོངས་དཔྱད་སྣ་ཚོགས་ཞིག་ནི་ལོས་འོང་མོད།
འོན་ཀྱང་གསར་སྦྱོར་ཞེས་པའི་རིགས་འདི་ཞིབ་ཆ་མཛད་ན། ཕྱིན་ཆད་ཀྱང་འདི་
བཞིན་མེད་ཐབས་མེད་པའི་ཕྱག་དེབ་གསར་བཀོད་ལ་ས་སྐྱ་ནས་ཀྱང་ཕྱག་དམ་
འབྱར་བ་སོགས་ཞིབ་གསལ་མཛད་དགོས་བཅས་རྣམས་དོ་དམ་ཞུས་ནས་རྩིས་
སྤྲོད་རྣམས་ ཉིན་ བཞིས་གྲུབ། ས་ གཞུང་ གི་སྐུ་ཚབ་རྣམས་ བརྫང་བརྡར་ དང་
ལེགས་སྟོན་བཟབས་པ་ཞུས། མཁན་ཆེན་ཉིད་ཀྱི་སྐུ་ཞབས་ནས་སློབ་མ་རྗེས་
འཛིན་ཞིག་ཞིང་ཁམས་རྒྱ་མཚོར་བདག་གིས་ཞུས་ཤིང༌། གང་ཅིའི་ལེགས་སློབ་
ཀྱི་ཞལ་བཀོད་ཀྱི་ཚོགས་རྣམས་དང་ལེན་ཞུས། གསོལ་སྟོན་དང་ལེགས་འབུལ་
སོགས་རང་གིས་རྒྱ་ཆེར་ཕུལ་ཏེ། ཨེ་ཝཾ་ཐར་རྩེ་ཕེབས་སྐྱེལ་སོགས་བསྟན་པའི་
མིག་རྒྱན་དུ་འགྲོ་བ་ཞུས་ཤིང་དཔོན་སློབ་བཀྲ་ཤིས་དོན་གྲུབ་ཏུ་བྱུང༌། དེ་སྐབས་
ཟླ་བཤོལ་མེད་རུང་ཟླ་བཤོལ་ལས་ལྷག་པའི་ལོ་ཐོག་རྣམས་ལ་གེགས་མེད་ཀྱི་
སྟོན་གཞུག་རིང་བས་ཞིང་ཆར་མ་རྣམས་ཚུན་འབྲུ་ཐོག་བཟང་ཁེལ་ཞིག་དང༌།
ལྷག་ཏུ་དེ་ལོའི་མེ་ཏོག་གི་རིགས་ནི་རང་གཞན་ཐམས་ཅད་ལ་ཤིན་ཏུ་རྒྱས་ཤིང་
ཡུན་རིང་སྡོད་པ་ཞིག་ནི་ངེས་པར་བྱུང་། དེ་ནས་ལོ་དར་གྱི་བསྟན་རིམ་དབང་ཁང་
དུ་བསྐང་བ་བརྒྱ་ཚར་གཏོར་བསྔོ་སོགས་རིམ་ གྱིས་གྲུབ། སྟོན་དུས་ཀྱི་སྐབས་
བབས་ པའི་ བྲེལ་བ་རྣམས་ བཅད། དེ་ལོར་ འབུལ་ སྐྱེལ་བ་ ཡང་ ལེགས་ རབ་
འབྱོར་བ་དང༌། གྲྭ་ཚོགས་ཀྱང་བདུན་བརྒྱར་ཁ་ལོངས་པ་བྱུང་། ལོ་དེར་བླ་མ་
དཔལ་བཟང་ཁམས་ནས་བྱོན་ཏེ་ཨེ་ཝཾ་དུ་ཕེབས་ནུབ་མཆོད་རྟེན་ཞབས་ནས་རྟ་
བཟང་པོ་ཞིག་ཆིབས། ས་ཞུ་བཟང་པོ་ཞིག་མནབས་ཏེ་བྱོན་པ་རྨིས་ཤིང་། བླ་མ་
- 157 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
དཔལ་བཟང་ལས་ཐོག་མར་ཨེ་ཝཾ་བླ་བྲང་དུ་ཆོས་འབྲེལ་ཞུ་བའི་ནུབ་མོར་ནུབ་
ཀྱི་རི་ངོས་སུ་སེ་ཕུང་ཆུང་ངུ་ཞིག་ལ་མེ་ཏོག་གིས་མི་ཤོང་བ་ལྟ་བུའི་བར་མཚམས་
མེད་པར་གཏམས་པ་རྨིས་པས་བསྟན་ཕན་བཟང་རབ་ཞིག་འོང་བ་འདུག་ཀྱང་
ཕྱིས་སྐུ་ཚེ་མཐར་མ་སོན་པ་ལ་བལྟ་བ་འདུག །དེ་སྐབས་རྣམས་སུའང་བསྟན་པ་
སྤྱི་སྒེར་ལ་དམིགས་པའི་རིམ་གྲོ་ཁ་ཤས་བསྒྲུབས། ཟླ་བ་བཅུ་གཉིས་པའི་ཉེར་
ལྔའི་ཉིན་ཆོས་སྲུང་རྣམས་ལ་ཕྲིན་བཅོལ་གྱི་བསྐང་བ་བཟབས་པར་བཏང་ནས།
དེ་ནུབ་རི་ཁྲོད་ལོ་གྱོན་མའི་རྗེས་གནང་སྔོན་དུ་བཏང་སྟེ་གསུང་ངག་གི་དབུ་
བཙུགས་ཤིང་ཞག་བདུན་གྱི་བར་རྗེས་གནང་རེ་དང༌། རྒྱ་བོད་རྣམ་ཐར་ལོ་རྒྱུས་
དང༌། དངོས་གཞིའི་དམིགས་རྐང་རེ། དེ་ནས་དངོས་གཞི་ཉམས་ཁྲིད་ཀྱི་རིམ་པ་
དམིགས་རྐང་རྣམས་ལན་གསུམ་རེ་བསྐྱར། སྔ་ཆོས་སྣང་གསུམ་གྱི་སྐབས་སུ་བླ་
མ་ གོང་ མའི་ རྣམ་ཐར་གྱི་ནང་ནས། དཔལ་ལྡན་དོན་གྲུབ། ཤེས་ རབ་ འབྱུང་
གནས། བསོད་ནམས་རྒྱ་མཚོ། ལྷུན་གྲུབ་དཔལ་ལྡན་རྣམས་ཀྱི་རྣམ་ཐར་རྣམས་
རང་གིས་དེ་སྐབས་མ་ཐོབ་ཅིང་དེ་མ་གཏོགས་པའི་རྣམ་ཐར་ཡོངས་རྫོགས་དང་།
ཁ་སྐོང་གདན་རབས་ནོར་བུའི་ཕྲེང་བ་དང༌། ཨེ་ཝཾ་པའི་ཚོགས་འདོན་གྱི་རིམ་པ་
བཅས་ཆོས་སྤྱོད་པུསྟིའི་ལུང༌། བཅོ་ལྔའི་ཉིན་ཁྱད་པར་གཉིས་ལྡན་གྱི་སེམས་
བསྐྱེད་དང༌། དེའི་ནུབ་མོར་སློབ་མ་རྗེས་བཟུང་བྱས་ནས་དེ་མཚམས་ཀྱེ་རྡོ་རྗེའི་
བསྙེན་ པ་ ལུགས་གཉིས་ ལས་ ཁ་ གསོས་བསྙེན་ པ་ ཞག་བདུན་གྲོལ་མཚམས་
དཔལ་དགེས་པ་རྡོ་རྗེའི་དཀྱིལ་འཁོར་དུ་རྒྱུ་དུས་ཀྱི་དབང་བསྐུར་བ་སློབ་མ་
རྣམས་མ་རྫོགས་ ཀྱི་བར་དང༌། དེ་ནས་རྒྱུ་དུས་ཀྱི་ཁྲིད་ཀྱི་དངོས་གཞི་འཁོར་
འདས་དབྱེར་མེད་ཀྱི་ཁྲིད་རིམ། ཟབ་མོ་ལུས་ཀྱི་དཀྱིལ་འཁོར་དུ་དབང་བསྐུར་བ་
- 158 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཡན་དང༌། ཡང་དེ་ལོ་ལམ་དབང་གི་འགོ་ཚུགས་སྐབས་རྨི་ལམ་དུ་ངོར་གྱི་ཤར་
གྲོག་པོ་དེ་ཡིན་སྙམ་པ་ལ་ལུང་པའི་ཕུ་མུན་ནག་འཐིབས་པ་ལ་གཏིང་རིང་བ་ཆུ་
ཆེན་པོ་འབབ་པའི་རྒྱུན་མདའ་ནས་འོང་བ་ཞིག་འདུག །དེར་སོང་བས་ཕ་རི་ན་མི་
མང་པོ་འུར་ཞིང་ལ་ལ་ངུ་སྐད་འདོན་པ་ཉམ་ཐག་པ་མང་པོ་དག་ཚུར་འོང་འདོད་
པ་ལ་ལམ་ནི་མེད་པ་འདུག །དེ་དག་ལ་ངེད་རང་སྙིང་རྗེ་སྐྱེས་ཏེ་བླ་མ་དཀོན་
མཆོག་ལ་གསོལ་བ་བཏབ་པས་སྐད་ཅིག་ལ་ཟམ་པ་ཆེན་པོ་བདེ་བ་ཞིག་བྱུང་ཞིང་
མུན་ཡང་རུབ་པ་འདྲ་མོར་བྱུང་སོང་བར་ཕར་སོང་ནས་ལག་ཏུ་སྒྲོན་མེ་ཆེན་པོ་
ཞིག་ཁྱེར་ཏེ་ཐམས་ཅད་འདི་ནས་ཤོག་བྱས་པས་སྐྱེ་བོ་ཕོ་མོ་མང་པོ་བྱུང་སྟེ་
བསྒྲལ་ཚར་འཕྲལ་ཟམ་པ་དེ་ཆད་སོང་བས། གྲྭ་པ་ཞིག་ཕ་རིར་ལུས་འདུག་པས་
མ་ བཟོད་ པར་ གསོལ་བ་བཏབ། ངེད་ རང་ གིས་ སྒྲོན་མེ་ ཁུར་ སོང་ནས་ ལན་
གསུམ་དུ་ཁྲིད་ཀྱང་མ་ཐར་བ་ཕ་རིར་ལུས་པ་མུན་པ་ཆེན་པོ་ཞིག་འཐིབས་སོང་བ་
རྨིས། དེ་སྐབས་རྨི་ལམ་དུ་རྨིས་པའི་གྲྭ་པ་དེ་མཁར་མདོ་སྐུ་དྲུང་གི་གྲྭ་པ་ཞིག་ཡིན་
པ་ངེད་རང་གིས་ཤེས་ཤིང༌། ཡུན་མ་འགོར་བར་མི་དེས་རྐུན་མར་བྱས་ཐོག་ངེད་
རང་གིས་དེ་ལ་རྩད་གཅོད་པའི་འདུན་པ་བློ་ལ་མེད་རུང་གཞན་གྱི་ངོ་མ་ལྡོག་པར་
ཡུལ་ནས་འདོན་དགོས་པ་བྱུང༌། དེ་ལ་བརྟེན་པའི་དམ་ཚིག་ཉམས་ཆག་དང་
སེམས་ལ་སྒྲིབ་པ་མེད་ཀྱང་རྐྱེན་དབང་ཅུང་ཟད་ཀྱིས་རང་གཞན་ཐམས་ཅད་
འགྱོད་པ་ཞིག་ནི་རྒྱུར་བྱུང་སོང༌། དེ་སྐབས་བྱམས་པ་བསོད་ནམས་བཟང་པོ་གློ་
བོར་གློ་མོན་གཉིས་བཞུགས་ཆིངས་སུ་ཕེབས་པར་ངེད་རང་ནས་ཞབས་འགྱུར་ཅི་
དགོས་ཞུས་ནས་ཆིབས་བསྒྱུར་སྐབས་ངེད་ལ་ཡང་མགོན་ཁང་རྣམས་སུ་ཕྲིན་
ལས་བཅོལ་དགོས་ཚུལ་བཀའ་ཕེབས་བཞིན་སོ་སོར་ཕྲིན་ལས་བཅོལ་ཞུས་པས།
སྦེ
- 159 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽།
གློ་བོར་ཕེབས་ནས་རེ་ཞིག་སོང་བར་རྨི་ལམ་ལའང་མངོན་སུམ་འདྲ་མོར་རྡོ་རྗེ་
འཆང་གི་གཟིམས་ཆུང་ངུ་ངེད་རང་ཉལ་ཡོད་པར་སྒོ་ནང་མ་ཕྱེ་ནས་ཨ་ཙ་ར་རྒྱ་བོ་
ཤ་རྒྱགས་པ་གཟན་གོས་དམར་པོས་སྟོད་དཀྲིས་བྱས་པ་ཞིག་བྱུང་། ངེད་རང་
འཇིགས་ཟིང་ངེ་བ་ཞིག་ནས་ས་ལ་བསྡད་དེ་འཛུམ་འཛུམ་བྱེད་ཅིང་ང་གློ་བོ་ནས་
འོངས་པ་ཡིན། བསོད་ནམས་བཟང་པོས་ཆིངས་འགྲིགས་ནས་ཁམས་བཟང་པོ་
ཡོད་ཟེར། ཞག་ཉི་ཤུ་སྐོར་ནས་སྲད་དགོན་ཁྲའི་གྲྭ་པ་ཞབས་ཕྱིར་ཁྲིད་པ་ཚུལ་
ཁྲིམས་ཕུན་ཚོགས་མར་བརྫངས་ནས་བྱུང་བར་གློ་འཛུམ་ཆིངས་འགྲིག་ཚུལ་གྱི་
བཀའ་ཤོག་ངེད་རང་ལ་ཕེབས་བྱུང་བས་དཔལ་མགོན་གྱི་རྟགས་ཡིན་ངེས་སུ་
འདུག །
རྒྱུད་གསུམ་གྱི་དངོས་གཞིའི་ཁྲིད་བསྐྱེད་རྫོགས་ཀྱི་ཁྲིད་ཀྱི་རིམ་པ་རྣམས་ལུང་
རྐྱང་དོར་ནས། དངོས་གཞིའི་རིམ་པ་རྣམས་གང་རྒྱས་ཀྱི་ཁུལ་དང་། དེ་སྐབས་ཀྱི་
སྔ་ཆོས་ལ་གླེགས་བམ་པོད་སེར་མ། པོད་དམར་མ། རྩ་ལྟུང་འཁྲུལ་སྤོང་། བཀླགས་
པས་ཀུན་ཤེས། མངོན་རྟོགས་ཡན་ལག་བཞི་དྲུག་རྣམས་དེ་ལོ་དང་ཕྱི་ལོ་གཉིས་
སུ་ཕུལ། དེའི་ཡང་ཕྱི་ལོ་རྣམས་ནས་རྣམ་བཤད་མངོན་རྟོགས་གཉིས། རྩ་ལྟུང་
འཁྲུལ་སྤོང་རྣམས་ནི་བསྒྲགས་མ་ཐུབ་ཅིང་། ཚོགས་པ་བྱིང་ལ་ལམ་ཟབ་ཕྱི་མ།
བིར་སྲུང་ཕྱི་མ། ནཱ་རོ་མཁའ་སྤྱོད་རྣམས་བགྱིས། ཁྱད་པར་དེའི་ནང་ནས་བླ་མ་
བསོད་ནམས་རྒྱལ་མཚན་བཅས་དཔོན་སློབ་ཉི་ཤུ་རྩ་ལྔར། ཡུམ་བཀའི་རྒྱུ་དབང་
མ་ གཏོགས་ པའི་ ལམ་ འབྲས་ ཀྱི་ ཆ་ ལག་ ཡོངས་ སུ་ རྫོགས་ པ་ ཕུལ། ལམ་
འབྲས་འཆད་སྐབས་རྣམས་སུ་རྣལ་འབྱོར་དབང་ཕྱུག་བི་རཱུ་པ། གོང་མ་ལྔ། ལྷག་
པར་རྡོ་རྗེ་འཆང་། ཐམས་ཅད་མཁྱེན་པ་དཀོན་མཆོག་ལྷུན་གྲུབ། སངས་རྒྱས་
- 160 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཕུན་ཚོགས། བསྟན་འཛིན་ལྷུན་གྲུབ་རྣམས་ཁོ་ནར་གསོལ་བ་བཏབ་པས་འཕྲལ་
ཁྱེར་ཙམ་ཞིག་བྱུང༌། དེ་ལོར་ཨེ་ཝཾ་འདུས་ཚོགས་ཀྱི་ཚོགས་ཟངས་འདི་ཅུང་ཟད་
ཆུང་བའི་སྟབས་དང་རང་གཞན་བསོད་ནམས་སྤེལ་བའི་ཕྱིར་ཆེ་བ་ཞིག་ཨེ་ཐོན་
སྙམ་སྟེ། རྒྱུ་ཚོགས་ཆེ་བ་ཞིག་བཅས་བླུགས་ཀྱང་སྟབས་དོན་བཟང་པོ་ཞིག་མ་
འགྲིག་པར་མ་ཟད་བར་ཆད་རྟགས་ཡིན་པ་འདྲ་བའི་རྨིས་ལྟས་ཀྱང་མི་བཟང་བ་
ཞིག་བྱུང་སྟེ། ལུགས་བྱེད་དུ་ཉེ་བའི་སྐབས་ཨེ་ཝཾ་གྱི་མདུན་གྱི་ཟམ་པ་དེ་ཆད་པ་
ཞིག་རྨིས། ཡང་མགོན་ཁང་དུ་ཕྲིན་ལས་བཅོལ་བར་འགྲོ་བའི་སྐབས་སྐུ་གཉེར་
བི་ རཱུ་པའི་རྣམ་ཐར་སྐྱོང་དུ་སོང་བ་དང་ཐུག་པས་མྱུར་དུ་མ་རྙེད་སྟབས་ཀྱིས་ལྡེ་
མིག་རེ་ཞིག་མ་ལོན་པ་སོགས་ཀྱིས་རྟེན་འབྲེལ་མི་འགྲིག་པ་ཞིག་ཡིན་པ་འདྲ།
གང་ལྟར་ཡང་རང་གཞན་ཀུན་གྱི་བསམ་པ་རྫོགས་པ་ནི་མ་བྱུང་ཞིང༌། དངོས་
རྫས་ནི་མང་པོ་ཆུད་ཟོས་པ་ཞིག་བྱུང་། དེའི་སྔོན་དུ་ཇ་ཁང་ཆེན་མོ་ཡང་ཉམས་
གསོས་བྱས་པས་དེ་ནི་ཤིན་ཏུ་ལེགས་པ་ཞིག་བྱུང་སོང་། ཟླ་བ་གསུམ་པའི་གཞུག་
ཏུ་རབ་ཏུ་བྱུང་བ་དང་བསྙེན་པར་རྫོགས་པ་དགེ་སློང་དང་དགེ་ཚུལ་འདྲེས་པ་སུམ་
བརྒྱ་དང་སུམ་ཅུ་སོ་ལྔ་སྐོར་ལ་སྒྲུབ་པའི་འགོ་བཙུགས་ནས་བཞི་པའི་ཚེས་བདུན་
བརྒྱད་ལ་གྲུབ་པར་བྱས་ཏེ། མདོར་ན་ལོ་དེར་ཆོས་ཀྱི་གནས་སྐབས་ཐམས་ཅད་
དུ་གེགས་མེད་པར་ཐམས་ཅད་ཐུགས་བསམ་བདེ་བ་ཞིག་རྟེན་འབྲེལ་གྱི་ཐོག་
མར་བྱུང་བས་ཆོས་སྲུང་རྣམས་ལ་གཏང་རག་རྒྱ་ཆེར་ཕུལ་ནས་སྟོད་སྨད་ཀྱི་བླ་མ་
གྲྭ་རྒྱུན་རྣམས་སོ་སོར་བརྫང་བརྡ་ཞུས། ས་ག་ཟླ་བའི་སྒྲུབ་མཆོད་ཀྱི་རིམ་པ་
རྣམས་གེགས་མེད་དུ་གྲུབ་ཅིང་། དེ་ལོར་བླ་བྲང་ལ་ཁྲོལ་ཆེས་ཆེར་མེད་པའི་
སྟབས་ཕན་ཁང་རང་ནཱ་ནས་ཡོད་པ་དང་ཇ་ཡོད་པ་རྣམས་ཀྱིས་ཐབས་དོན་གང་
- 161 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
དྲག་གིས་ཞབས་ཏོག་བཟང་བར་ཞུས། སྟག་ལོའི་དབྱར་གཙུག་ལག་ཁང་སྟེང་
འོག་གི་ཉམས་ གསོས་ ཕྲན་བུ་དགོས་ པ་ རྣམས་ བསྒྲུབས། ཚོགས་ གདན་ བརྗེ་
དགོས་འདུག་པར་ངེད་རང་གི་ཇ་འཁོར་དྲུག་བཞི་བཅུ་ཞེ་ལྔ་དེ་ལོའི་དབྱར་དེར་
སྣམ་བུ་སྒྲུབ་པར་ཆུ་འདུས་ཕྱོགས་སུ་བཏང་། དེ་སྐབས་ཆར་ཆུ་ཅུང་ཟད་དཀོན་
པས་ན་བཀྲར་ཆར་འབེབས་སུ་སོང་སྟེ་རེ་ཞིག་ཆར་མ་བབས། ཡར་སླེབས་པའི་
དེ་ནུབ་རྨི་ལམ་དུ་ངེད་རང་སྤེ་རོང་སྨད་དུ་འགྲོ་བའི་ལམ་དོག་པོ་ཡོད་སར་སོང་
བས་ལམ་དེར་མ་ཐོན་ཙམ་དུ་སྨད་ནས་ཡར་མི་སྐྱ་ཤར་རྐང་ཐང་ཞིག་བྱུང་སྟེ་ཚ་
དྲག་གིས་འགྲོ་བ་འདུག །ཁྱོད་ཅི་ཡིན་བྱས་པས་རྒྱབ་ནས་དམག་མང་པོ་འོང་
གིན་ཡོད། ལམ་ཁར་ཚ་འབོག་གཤོམས་ལ་སྡོད་ལོང་མེད་ཟེར་ཞིང་འགྲོ་བཞིན་
དུ་རྒྱབ་ནས་འོང་བ་རྣམས་ལ་ ཇ་དྲོངས་ཟེར། བདེན་ནམ་མི་བདེན་སྙམ་ནས་
བལྟས་པས་རྒྱབ་ནས་རྟ་པ་རྐང་ཐང་ས་ལ་འགྲོ་མི་ངང་ནམ་མཁར་འགྲོ་མི་ས་དང་
བར་སྣང་གང་བ་ཙམ་བྱུང་། ཤར་གླིང་མའི་ཞིང་ཐོག་ཏུ་ཐབ་ཆེན་ཞིག་བརྩིགས་
ནས་ཇ་མང་པོ་སྐད་ཅིག་ལ་བསྐོལ་བས་མི་དེ་རྣམས་ཀྱིས་ཇ་འཐུང་ལོང་མེད།
ལུང་པ་ཡ་གའི་ཕུ་ན་ཆར་མི་འབབ་ཅིང་བསྟན་འགྲོར་གནོད་པ་ཡོད། དེ་རྣམས་
མེད་པ་བྱེད་པར་འགྲོ་ཟེར་ཞིང་སྐད་ཅིག་ལ་ངོར་གྱི་ནུབ་གྲོག་པོའི་ཕུ་རྟོགས་ལྡན་
ལ་རྩར་སོང་བ་རྒྱང་བལྟ་བྱས་པས་ལུང་པའི་ཕུ་ཐམས་ཅད་ཐལ་བ་ཚུབས་སེ་སོང་
ཞིག་རྨིས། དེ་ཉིན་ལམ་འབྲས་ལྷ་ཁང་དུ་གཏོར་བསྔོས་ཕྲིན་བཅོལ་དང༌། གཙུག་
ལག་ཁང་གི་གཙང་ཁང་ཕུར་སྟན་དར་དང་རལ་གྲི་ཞིག་ཕུལ། མགོན་ཁང་རྣམས་
སུ་བསྐང་བ་ཕྲིན་བཅོལ་བྱས་ཤིང་དགེ་སློང་གཞན་ལ་ཡང་ཆར་དབབ་ཏུ་བཅུག་
པས་ཆར་རིམ་གྱིས་བབ་སྟེ་ལོ་ཐོག་ལེགས་པར་རབ་བྱུང༌། དེ་ལོའི་དབྱར་ཆོས་ལ་
- 162 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྒྲུབ་ཐབས་བརྒྱ་རྩ་དང༌། སྟོན་ཆོས་ལ་རྗེས་གནང་ཁ་ཤས་དང་བཀའ་འདུས་ཀྱི་
ལུང༌། ཟླ་བ་དགུ་པར་ས་མཆོད་དང་དབང་ཁང་དུ་བསྐང་བ་བརྒྱ་ཚར་དང་གཏོར་
བསྡོས་བརྒྱ་ཚར། ཡང་གཟིམས་ཆུང་དང་དབང་ཁང་དུ་གཏོར་བསྔོ་བརྒྱ་ཚར་རེ་
བཅས་མཆོད་གཏོར་གྱི་རིམ་པ་རྣམས་དང༌། སྐབས་སུ་གང་བབ་ཀྱི་བསྟན་རིམ་
སོགས་བྲེལ་བ་རྣམས་རིམ་གྱིས་བཅད། ཁམས་མངའ་རིས་བླ་མ་དང་གྲྭ་རྒྱུན་
ཚོགས་པ་བརྒྱད་བརྒྱར་ལོངས་པ་འབྱོར་བར་ལམ་འབྲས་ཀྱི་རིམ་པ་རྒྱབ་ཆོས་
སོགས་སྔར་རྒྱུན་ལྟར་ཡོངས་སུ་རྫོགས་པ་དང་བར་སྐབས་རྣམས་སུ་སོ་སོའི་
འདོད་ཆོས་ཀྱི་རིགས་རྣམས་ཀྱང་གང་འགྲུབ་ཕུལ། ལོ་དེར་རྒྱུད་དབང་ཕྱེད་ཙམ་
ཚར་སྐབས་ནུབ་གཅིག་རྨི་ལམ་དུ་ཤར་ཕྱོགས་སུ་ཆུ་ཆེན་པོ་ཞིག་ལ་ཟམ་པ་
གསུམ་བཙུགས། མཐའ་མར་མི་གྲངས་མེད་བསྒྲལ། ཕར་པར་བཅུ་སྐོར་བསྒྲལ།
སྟོད་ནས་མང་པོ་ཞིག་སྒྲོལ་རན་ཁར། སྒ་སྟོད་ཀྱི་བླ་མ་ཞིག་གི་ཆས་སུ་ཡོད་པའི་
ཞྭ་ཐེབ་ཅན་རྟ་ནག་པོ་ཞོན་པ་ཞིག་བྱུང་སྟེ། ཟམ་པ་ཕར་ཁ་ནས་བཤིགས་པས་དེ་
རྣམས་མ་ཐར་བས་འགྱོད་པ་ཆེན་པོ་ཞིག་བྱུང་། དབང་གིས་སྐབས་སུ་རྟགས་མང་
པོ་འོང་གིན་འདུག་པ་ནུས་པ་རང་ལ་ཇི་ལྟར་ཡོད་རུང་། གདམས་པ་འདི་རྣམས་
བླ་མ་བརྒྱུད་པའི་ཁུང་གཞན་དག་མི་འདྲ་བ་དང༌། དཀོན་མཆོག་ལ་བློ་ཁེལ་བའི་
རྟགས་སུ་འདུག་ལམ་འབྲས་དེའི་སྐབས་ཤིག་ཚོགས་ལབ་འདྲ་མོའི་གཏམ་དོན་
མེད་མང་པོ་རང་སྐྱོན་རང་གིས་མི་རིག་པའི་གཞན་སྐྱོན་འཚོལ་ལྟ་བུའི་ཚོགས་
པར་ཞུ་དགོས་བྱུང་བས། དེ་ནུབ་རྨི་ལམ་དུ་ངེད་རང་གླ་བའི་ཤིང་ཚེར་མ་མང་པོ་
ཞིག་གི་སྟེང་ན་བསྡད། དེའི་ཕྱེ་མ་མང་པོ་རང་གི་ཁར་བླུགས་པ་རྨིས། དེ་ཕྱིན་
དགེ་འདུན་རྣམས་ལ་ཚིག་ངན་པ་ཞུ་མི་ཤོར་བ་དང༌། ཅིས་ཀྱང་ཕྲན་བུ་བསྟན་
- 163 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དོན་གྱི་ཞུ་དགོས་བྱུང་རུང་། དེ་མ་ཐག་བཤགས་ཚུལ་བྱེད་པ་ཡིན། དགེ་འདུན་
འདི་ཡུལ་གཉེན་པོ་རང་ཡིན་པའི་རྒྱུ་མཚན་མདོ་རྒྱུད་གང་དུ་ཡང་གསུངས་འདུག་
པ་ལྟར་ཤིན་ཏུ་ཐུགས་མད་པ་འདུག །དེ་འཕྲོས་ནས་རབ་ཏུ་བྱུང་བ་དང་བསྙེན་
པར་རྫོགས་པ་ཞུ་བ་སུམ་བརྒྱ་དང་བདུན་ཅུར་ལོངས་པ་སོགས་དུས་ཆོས་ཐམས་
ཅད་གེགས་མེད་དུ་གྲུབ་པ་བྱུང་། ཡོས་ལོ་ཟླ་བ་ལྔ་པའི་ནང་དུ་ཚོགས་གདན་
གསར་སྤྲོ་དང་གཟིང་ཆོས་ཀྱི་ཁྲི་དང༌། ཁྲི་དམར་མའི་འབོལ་གསར་སྤོར་སོགས་
ཞུས་པའི་ཉེན་ཆར་བབ་པ་དང་། ཁྱད་པར་འབོལ་ཡར་གདན་འདྲེན་པའི་ཉིན་ཨ་
ཙ་ར་གཉིས་བྱུང་བའི་ནང་ནས་ཆུང་བ་དེ་ཉམས་ཤིན་ཏུ་མཚར་བ་ཅིག་བཅས་
གཉིས་ཀྱིས་ཚོགས་གདན་ཁུར་བའི་གྲོགས་བྱས་ཏེ། ནང་དུ་གྲོགས་དན་མཛད་
པའི་ཚོགས་རྣམས་ལ་གསོལ་ཇ་ཞུ་དུས། དེ་གཉིས་ཀྱང་འབོལ་ཐོག་ཏུ་མཉམ་དུ་
འདུག་པ་བྱུང་བས་རྟེན་འབྲེལ་བཟང་ཞིང༌། ལར་དེ་ ལོ་ངོར་དུ་ ཨ་ཙ་ར་བཅུ་
བདུན་ཙམ་བྱུང༌། དབྱར་ཆོས་ལ་སྒྲུབ་ཐབས་རྒྱ་མཚོའི་རྗེས་གནང༌། སྟོན་ཆོས་ལ་
ཚེ་དཔག་ལྷ་དགུའི་དབང༌། མི་འཁྲུགས་པའི་དབང་དངོས་སྟ་ཅན། གཤེད་དམར་
ལྷ་ལྔ་སོགས་དབང་ཆོས་གང་གྲུབ་བྱས། ལོ་དུས་ ཀྱི་ས་མཆོད་དང་བསྐང་བ།
གཟིམས་ཆུང་རྣམས་ཀྱི་གཏོར་བསྔོའི་ རིམ་པ་དང༌། ལམ་འབྲས་ ཀྱིས་གཙོས་
མགོན་ཁང་རྣམས་སུའངདགེ་སློང་ལྔའམ་བརྒྱད་གང་རིགས་ཀྱིས་གཏོར་བསྔོ་
བརྒྱ་ཚར་དང་། ལྷ་ཁང་སོ་སོར་རྟེན་ཁྲུས་བྱ་བ་སོགས་རིམ་གྲོ་སྐབས་སུ་གང་བབ་
རྣམས་ བསྟན་ པ་ སྤྱི་ སྒོས་ ལ་ དམིགས་ པ་ ཞུས། འགའ་ ཐག་ཏུ་ལྷ་ མིའི་ དཔལ་
མགོན་ཐམས་ཅད་མཁྱེན་པ་གོང་ས་སྐུ་ཞབས་རིན་པོ་ཆེ་བཞུགས་གདན་འཇགས་
པར་མི་དབངཆོས་ཀྱི་རྒྱལ་པོ་རྡོ་རོས་པད་ལིང་མཚན་གསོལ་བ་གང་དེས། འཇམ་
- 164 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དབྱངས་གོང་མ་ཆེན་པོར་གངས་ལྗོངས་སྐྱེ་དགུའི་དཔལ་ཡོན་ཆེན་པོ་རུ་ཕེབས་
ཆོག་པའི་གསོལ་བ་རྩེ་གཅིག་ཏུ་བཏབ་པར། བཞེད་དོན་ལྷུན་གྲུབ་ཀྱིས་དབྱར་
དེར་དཔལ་གྲུ་འཛིན་གྱི་ཕོ་བྲང་ཆེན་པོ་ག་ལ་བ་དེར་ཆིབས་ཀྱི་ཁ་ལོ་བསྒྱུར་ཏེ།
སླར་ཡང་གསེར་ཁྲི་ཆེན་པོར་འཁོད་པའི་ལེགས་གསོལ་དུ། ངེད་རང་གི་བསམ་
པའང་དེང་སང་སོང་ན་ནམ་དུས་བཟང་སྐབས་ལེགས་སྙམ་འགྲོ་རྩིས་ཡོད་པ་དེ་
དང་མཚུངས་པར་དབུས་གཙང་གི་བླ་མ་ཆེ་གྲས་ཐམས་ཅད་བྱོན་དགོས་ཀྱི་བཀའ་
ཤོག་ཕེབས་པར་དུས་འགྲིག་པ་བྱུང༌། བདག་ཅག་ཀྱང་ཟླ་བ་དགུ་པའི་ཚེས་བཅུ་
དགུ་ལ་ལྷ་སར་མཇལ་ཁ་ནུབ་པར་འོང་། བསྐང་གསོ་བརྒྱ་རྩ་ལ་རྡོ་རྗེ་སློབ་དཔོན་
སོགས་བཞུགས། ཤར་དུ་གཉེར་པ་རྣམས་དང་ནུབ་ཏུ་མཆོད་དཔོན་བསོད་ནམས་
རྒྱ་མཚོ་བཞག་ནས་སྤྱན་གཟིགས་རྣམས་ཀྱི་དོ་ཁུར་ བྱས། ངེད་ རང་མར་ལམ་
གསེར་མདོག་ཅན་དུ་ཆོས་མཇལ་ཞིབ་པ་དང༌། མཁན་པོ་འབྲས་ལྗོངས་སྐུ་སྐྱེ་
དང་མཇལ་འཛོམས་ཞུས་ཏེ་མང་ཇ་སོགས་ཕུལ། དེ་སྐབས་རོང་ཆེན་གྱི་སྟོད་དུ་
འབྲུམ་བསྡམ་ཡོད་པས་རྟ་ཁལ་བདག་པོ་དབུས་ཕྱོགས་སུ་མར་འགྲོ་ཐམས་ཅད་
རྒྱལ་མཁར་རྩེ་ནས་འགྲོ་དགོས་ཤིང་ཡོད་པར། ངེད་རང་གིས་དཀོན་མཆོག་ལ་
གསོལ་བ་བཏབ་སྟེ་རོང་ཆེན་བརྒྱུད་འགྲོ་རྩིས་ལ། གཞིས་འདུག་དང་འགྲོ་མི་
ཐམས་ཅད་ཀྱི་ནང་ནས་ཕེབས་པ་མི་ལེགས་ཟེར་རུང༌། ཐེ་ཚོམ་མེད་པར་སོང་
བས་ཉ་མོ་དྲེས་གཤོང་དུ་སླེབས་པ་དང་ལ་སྟོད་ཀྱི་བང་ཆེན་གཉིས་ལྷ་ས་ནས་བྱུང་
བས་ཁ་སང་རོང་དུ་བཀའ་ཤོག་ཕེབས་ནས་འབྲུམ་བསྡམ་གྲོལ་ཆོག་ཕེབས་སོང་
ཟེར། རིམ་བཞིན་སོང་སྟེ་རོང་བྱམས་ཆེན་མཇལ། མང་ཇ་སྙན་དར་ཟབ་པར་
ཕུལ། རོང་ངུར་སྨྲིག་ཀྱང་མཇལ་སྨོན་ལམ་བཏབ། ཆུ་བོ་རིའི་གྲུ་ལས་ཐོན་ཏེ་ལྗང་
- 165 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གི་གངས་དཀར་བའི་དགོན་གནས་དེ་ཉིད་མཇལ། མང་ཇ་སྙན་དར་ཕུལ། ཇོ་བོ་
ཡབ་ སྲས་ ཀྱི་གདན་ས་སྙེ་ཐང་འོལ་གྱི་རྟེན་རྣམས་དང༌། བླ་ཆེན་འཕགས་པ་
བསྙེན་པར་རྫོགས་པའི་མཁན་པོ་སྙེ་ཐང་པ་གྲགས་པ་སེང་གེའི་གདན་ས་བཀྲ་
ཤིས་སྒང་དུའང་མང་ཇ། སྙན་དར། དཀར་མེ་ཕུལ་ཏེ་ཞིབ་པར་མཇལ། ལྷ་ལྡན་
དུ་སོང་ནས་མི་དབང་ཆེན་པོར་མཇལ་ཁ་ཞུས། དེའི་ཕྱི་ཉིན་པོ་ཏ་ལར་མཆོད་
ཡོན་གཉིས་ལྷན་རྒྱས་སུ་རྒྱུད་སྨད་པའི་ཞབས་བརྟན་དང་མཉམ་དུ་ཞབས་བརྟན་
ལེགས་འབུལ་ཕུལ། དེའི་ཕྱི་ཉིན་དྭགས་པོ་བཤད་སྒྲུབ་གླིང་པའི་ཞབས་བརྟན་
གཟིམས་ཆུང་ཉི་འོད་འཁྱིལ་དུ་ཕུལ་སོང་བར་ཡང་བསྐྱར་མཇལ་ཁ་དང་ཐོན་ཆས་
མཛད། སྐྱབས་མགོན་དམ་པས་ཐོག་མར་གསང་འདུས་ཀྱི་རྒྱུད་ཀྱི་ལུང༌། ཉིན་
རྗེས་མར་སྒྲོལ་བསྟོད་ཀྱི་ལུང་བཀའ་དྲིན་སྩལ། ཨེ་ཝཾ་པ་རྣམས་ཆོས་སྤྱོད་འཕེལ་
པོ་ཡོད་ལས་ཆེ་སོགས་བཀའ་འདྲི་ཕེབས། ལར་དབུས་ཀྱི་གྲྭ་ཚང་ཐམས་ཅད་
གཞན་དང་མི་ འདྲ་ བ་ བཅས་ དང༌ ། ལྷག་ པར་འདུས་ཚོགས་རྣམ་ གཉིས་ ཀྱིས་
ཞབས་བརྟན་འབུལ་བའི་ཞལ་འདོན་གདངས་དབྱངས་སོགས་སྤྲོ་བ་འཕེལ་ཞིང་
དང་བ་འདྲེན་པར་གདའ། ལྷ་ལྡན་གྱི་རྟེན་རྣམས་ཞིབ་ཏུ་མཇལ། མཆོད་འབུལ་
བསྡུས་ཙམ་དང་ སྙན་དར་ རེ་ཕུལ། མི་དབང་ཆེན་པོས་ཐོན་ཆས་བཀའ་དྲིན་
བསྐྱང་། ལྷ་སྲས་ དཱ་ལའི་སྐུ་ཞབས་སུ་འབུལ་བ་ ཕྲན་བུ་ ཡོད་ པ་ ཕུལ། མངའ་
བདག་ཞབས་དྲུང་དང༌། ཞབས་དྲུང་མ་གཉིས་འགག་བཞུགས་མགྲོན་གཉེར་
གྱིས་ནོར་ཏེ། རྒ་བཞི་གུང་གིས་ཞལ་འཛིན་མཛད་པའི་མི་དབང་གི་སྲས་མོ་ཡང་
མཇལ། དེ་གར་ཡར་ལུང་གནས་གསར་ལྷ་དཔོན་མཆོག་ཕེབས་འདུག་པ་དང་
མཇལ། བདག་གིས་ལམ་དུས་ཀྱི་དབང་ཞིག་ཕུལ། ཞབས་དྲུང་སྐུ་ཞབས་ནས་
- 166 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཀྱང་ འཕགས་ པ་ དོན་ ཡོད་ ཞགས་ པ་ ལྷ་ ལྔ་ རྗེས་གནང་ ལུང་ བཅས་ཞུས། དེ་
མཚམས་བྲེལ་བ་ཆོད་ནས་ཡར་ཐོན་ཏེ་གེགས་མེད་ཀྱིས་ངོར་དུ་སླེབས། སྟོན་
རྒྱབ་མི་དབང་ཆོས་ཀྱི་རྒྱལ་པོ་དང་ལྷ་སྲས་དཱ་ལས་བ་ཐུར་གཉིས་གཙང་དུ་པཎ་
ཆེན་སྐུ་ཞབས་སུ་ཞབས་བརྟན་འབུལ་བར་ཕེབས་པ་སྤང་ཕྱིར་རྙིང་པར་བཞུགས་
དུས་ངེད་རང་དང་ཞབས་དྲུང་ཁག་གི་མཛོད་པ་རྣམས་བཅས་མཇལ་ཁ་ཞུར་སོང་
སྐབས་མཇལ་ཁ་སྟབས་འགྲིག་ཞིག་འོང་ངམ་མི་འོང་སྙམ་པའི་ཐེ་ཚོམ་དུ་ཡོད་
སྐབས་ནུབ་གཅིག་རྨི་ལམ་དུ་བཀྲ་ཤིས་ལྷུན་པོར་སོང་བས་དཀྱིལ་ཁང་གྲྭ་ཚང་གི་
འགྲམ་དུ་སླེབ་ཅིང་འདིའི་ནང་ན་བེག་ཙེ་བཞུགས་པ་ཡིན་ཟེར་བ་བདེན་ནམ་སྙམ་
པར་རེ་ཞིག་ནས་གྲྭ་ཚང་གི་གཙུག་ལག་ཁང་གི་རྒྱབ་ནས་སྒོ་ཞིག་ཕྱེ་བར་བྱེ་སོང་
བས་མར་འགྲོ་ནུས་མི་ནུས་སྙམ་པས། བྱང་དར་དམར་པོ་ཡུག་ཅིག་གི་སྣེ་མོ་རླུང་
གིས་བསྐྱོད་པས་ཤོག་ཟེར་བ་འདྲ་མོའི་བརྡ་བྱེད། མར་སོང་བས་མགོན་ཁང་མཐོ་
ཞིང་འཇིགས་པ་ཞིག་འདུག་པའི་རྟེན་མཆོད་དང་གཏོར་སྒམ་ཞལ་ཤར་གཟིགས་
སུ་འདུག །རེ་ཞིག་ནས་མི་དམར་གཅེར་བུ་རལ་པ་ཁམ་སེར་རྟིང་པར་སླེབ་པ་
ཞིག་བྱུང་སྟེ་ཁྱོད་རང་འདི་ལ་ལྟོས། གསོལ་བ་ཐོབ། ཕྲིན་ལས་བཅོལ་ཟེར། སྙན་
དར་མང་པོས་བསལ་སོང་བའི་གསེབ་ནས་བེག་རྩེ་ལྕམ་དྲལ་གྱི་སྐུ་བལྟ་བས་མི་
བཟོད་པ་ཞིག་བསྟན། དེར་ངེད་རང་གིས་མཆོད་པ་ཕུལ་ནས་བསྟན་པ་རྒྱས་པའི་
སྨོན་ལམ་བཏབ། དེ་འཕྲལ་མཁར་མཐོན་པོ་ཞིག་ལ་ཐེམ་སྐས་བཟང་པོ་མང་པོ་
བཙུགས་འདུག་པར་རིམ་གྱིས་འཛེགས་སོང་བས་ཚོམས་ཆེན་པོ་ཞིག་ན་མི་དབང་
ཡབ་སྲས་དངུལ་ཁྲི་མཐོན་པོ་རེའི་ཐོག་ན་བཞུགས། ན་བཟའ་སེར་པོ་སྣུམ་བག་
ཅན་རེ་མནབས་པ་ལ་མཇལ་དར་བཟང་པོ་རེ་ཕུལ་བ་རྨིས། སྔ་དྲོ་རྫོང་པ་དཔོན་
- 167-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ ་
སློབ་དང་གྲྭ་པ་རྣམས་ལ་དེ་རིང་རྨི་ལམ་བཟང་ཞིང་མཇལ་ཁ་འོང༌། མི་དབང་
འདི་སྐུ་བསོད་གཞན་དང་མི་འདྲ་བ་ཞིག་ཡིན་ཚུལ་བྱས་པས་དེ་ཉིན་མཇལ་ཁ་
བཟང་པོ་དང༌། མི་དབང་གི་ཞལ་ནས་ཀྱང་ཁྱོད་བསྟན་འཛིན་གཞན་དང་མི་འདྲ་
བ་ ཞིག་ ལོས་ ཡིན། ཁོང་ གིས་ ལོ་བརྒྱ་ཐུབ་ པའི་ སྨོན་ལམ་འདེབས་གསུངས།
མཇལ་ཁ་བདག་རྐྱེན་བཟང་པོ་དང་ཨེ་ཝཾ་འདུས་ཚོགས་སུ་མང་ཇ་བདུན། ཁ་
བཏགས། སྲིད་ཞི་བདེ་སྐྱིད་སྐར་ལྔ་རེ་འགྲོ་བ་བཅས་ཀྱི་གནང་སྦྱིན་བཟབས། དེ་
སྐོར་གདན་ས་ནས་ཀྱང་མང་བསྐོལ་སོགས་འབབ་ལུགས་སྔར་རྒྱུན་བླ་བྲང་རང་
དུ་ཡིན་རུང་སྣ་ཚོགས་ཞིག་མཛད་འདུག་པར། ལར་རང་ཉིད་ ཀྱིས་ཀྱང་ བྱ་བ་
འཁོས་ཀ་དང་བསྟུན་པའི་བསྟན་པ་ལ་གང་ཅིར་ལྷག་བསམ་མི་དྲང་བ་ནི་མེད་
རུང༌། དེང་སང་ཐམས་ཅད་དགོངས་ཡུལ་སྣ་ཚོགས་ཡོད་པ་འདི་མཚར་མོ་རང་
འདུག་སྙམ་པ་ཞིག་ཤར་བས་ནུབ་གཅིག་རྨི་ལམ་དུ་ས་སྐྱའི་གཞི་ཐོག་གི་ཁྱམས་
ར་ཆེན་པོ་ན་ངེད་རང་སླེབས་འདུག་པར། ལྷ་ཁང་ཆེན་པོའི་རྡོ་གཅལ་ནང་མའང་
ཡིན་སྙམ་པ་དེ་ན་གོང་མ་ཀུན་དགའ་བསོད་ནམས་རིན་ཆེན་དེ་ཉིད་ན་བཟའ་
སྣུམ་དྲེག་དང་ལྡན་པ་ཞིག་གསོལ། དབུ་ཞྭ་ལེབ་ཞྭ་མཛད། ཕྱག་གཉིས་ན་རྡོར་
དྲིལ་འཛིན་པའི་སྐུའི་ གཡོན་ཕྱོགས་ན་ སྔགས་འཆང་གྲགས་པ་ བློ་གྲོས་ ཀྱིས་
བཀའ་བསྔོ་མཛད་པ་དེ་ཡིན་གསུང་ཞིང་། པུ་ཏྲ་ཉིད་བྲིས་སྐུ་གཟི་བརྗིད་དང་ལྡན་
པ་ཞིག་བཤམས་པའི་མདུན་ན་གཏོར་མ་དང་དམ་རྫས་མཆོད་པ་མང་པོའང་
བསྒྲིགས་འདུག་པར་གོང་མས་ངེད་ལ་མདུན་དུ་ཤོག་གསུང་། སྐུ་དྲུང་དུ་སོང་བས་
བླ་མའི་ཞལ་ནས། ཁྱོད་ནི་སྐྱེ་བ་མང་པོར་ས་སྐྱ་པའི་བསྟན་པ་འཛིན་པའི་བཤེས་
གཉེན་ཆེན་པོ་ཡིན། ཁྱད་པར་དཔལ་ལྡན་བླ་མ་དམ་པ་བསོད་ནམས་རྒྱལ་མཚན་
- 168 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྱི་སྐུ་དྲུང་དུ་ཁྱོད་ཀྱིས་ཉེ་གནས་བྱས་པ་མི་དྲན་ནམ། འདི་ནི་བླ་མ་དམ་པའི་
མཎྜལ་ཡིན་གསུངས་ནས་ན་བཟའི་སྤྲུགས་ནས་ཟངས་ཀྱི་མཎྜལ་གཉིས་གནང༌།
ཁྱོད་ངེད་ལ་མ་དད་པ་མ་བྱེད། ད་དུང་ཁྱོད་ཀྱིས་ས་སྐྱ་པའི་བསྟན་པ་དང་སེམས་
ཅན་མང་པོ་ལ་ཕན་ཐོགས་པ་འོང་། ངས་ཁྱོད་ལ་བཀའ་བསྒོ་དང་ ཕྲིན་བཅོལ་
བྱེད་པ་ཡིན་གསུང༌། ཐོག་མར་གཏོར་དབང་དང༌། དེ་ནས་པུ་ཏྲའི་སྙན་དར་ནས་
ཕྱག་གིས་བཟུང་སྟེ་ངེད་ཀྱི་མགོ་ཐོག་ཏུ་བཞག་ཅིང་། གནས་སྐབས་ཀྱི་བར་ཆད་
ཞི་བ་དང་བསྟན་པ་འཛིན་སྐྱོང་སྤེལ་གསུམ་གྱི་ཕྲིན་ལས་བསྒྲུབ་ཅིང་བྱང་ཆུབ་མ་
ཐོབ་བར་དུ་བསྲུང་བ་སོགས་རྒྱས་པར་མཛད། དེ་སྐབས་ངེད་རང་ཀྱང་འཇམ་
མགོན་ས་སྐྱ་པ་ཡབ་སྲས་བརྒྱུད་པ་དང་བཅས་པ་ལ་མ་དད་པ་དང་མ་གུས་པ་
ཆེན་པོ་ལྟ་ཞོག །ཅུང་ཟད་ཙམ་ཡང་བྱེད་པ་རྣམས་ནི་བསོད་ནམས་ཀྱི་སྐལ་བ་
དམན་པ་ལས་ཀྱང་ཆེས་ཤིན་ཏུ་དམན་པའོ་སྙམ་པ་ཡིད་ལ་བྱུང་ཞིང་། ཚེ་རབས་
ཐམས་ཅད་དུ་རྗེ་བཙུན་བླ་མའི་བསྟན་པ་འཛིན་པར་སྨོན་ལམ་བཏབ་པས་ཡུད་
ཙམ་ནས་ལྷ་ཆེན་ཕུན་ཚོགས་གླིང་ལྷོ་ནས་ཞལ་བྱང་གཟིགས་སུ་ས་ཆེན་ཀུན་སྙིང་
གི་སྐུ་བརྙན་གསེར་ཟངས་ལས་གྲུབ་པ་ལྷ་ཁང་ཆེན་མོའི་ཐོག་རྩེགས་དང་མཉམ་
པ་འོད་འཕྲོ་ཞིང་ན་བཟའ་དར་ཟབ་སོགས་ཀྱི་རྒྱན་གྱིས་བརྒྱན་པ་ཞིག་མཇལ་
བས། བིརྱ་པའི་བསྟོད་པ་ཨ་ལ་མ་ཚར་གཅིག །ཚངས་དབང་མ་ཚར་གཅིག་གིས་
གསོལ་བ་བཏབ་པས་ལྷ་ཆེན་གྱི་ཕྱི་ནང་ཐམས་ཅད་དགེ་འདུན་གྱིས་གང་བ་ཞིག་
བྱུང་བ་རྨིས། ལོ་དེར་ཁམས་མངའ་རིས་འབྲུག་ཡུལ་སོགས་ནས་བླ་མ་གྲྭ་རྒྱུན་
བརྒྱད་བརྒྱར་ལོངས་པ་སོགས་འབྱོར་ཞིང༌། ལམ་འབྲས་རྒྱབ་ཆོས་རྗེས་གནང་
རབ་བྱུང་བསྙེན་རྫོགས་སོགས་གེགས་མེད་མཐར་ཕྱིན་པ་དང་། སྒྲུབ་མཆོད་ཀྱི་
- 169 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རིམ་པ་རྣམས་ཀྱང་གྲུབ། ཡང་དེ་དག་གི་སྐབས་སུ་ཡོངས་ཀྱི་དགེ་བའི་བཤེས་
གཉེན་ཆེན་པོ་མཚུངས་ བྲལ་ བསྟན་ པའི་ གསལ་བྱེད་མཁན་ཆེན་སངས་རྒྱས་
དཔལ་བཟང་པོ་ལས་དམ་པའི་ཆོས་ཅུང་ཟད་ཙམ་ཞིག་ཐོས་པ་ནི། ཐོག་མར་བྱང་
ཆུབ་སེམས་དཔའི་སྡོམ་པ་ནོས་ཚུལ་ལ། རྒྱལ་བའི་སྲས་པོ་ཐོགས་མེད་བཟང་པོ་
དཔལ་ གྱིས་མཛད་པའི་ཡིག་ཆ་དང་ས་པཎ་གྱི་ལུང་སྦྱོར་དང་བཅས་པའི་སྟེང་
ནས་ཐེག་པ་ཆེན་པོའི་ལམ་གྱི་རྩ་བ་བྱང་ཆུབ་ཀྱི་སེམས་རིན་པོ་ཆེ་སྐྱེད་པར་བྱེད་
པའི་ཐབས། དབུ་མ་ལུགས་ཀྱི་སེམས་བསྐྱེད་ཀྱི་ཆོ་ག །རྒྱལ་སྲས་དེ་ཉིད་ཀྱིས་
མཛད་པའི་ཡིག་ཆའི་སྟེང་ནས་སེམས་ཙམ་ལུགས་ཀྱི་སེམས་བསྐྱེད་ཀྱི་ཆོ་ག །
འཇིག་རྟེན་དབང་ཕྱུག་བཟང་པོ་དཔལ་གྱིས་མཛད་པའི་བློ་སྦྱོང་དོན་བདུན་མའི་
ཁྲིད་ཡིག་གི་སྟེང་ནས་ཐེག་པ་ཆེན་པོའི་བློ་སྦྱོང་ཉམས་ཁྲིད་དུ་ལེགས་པར་ནོས།
རྗེ་བཙུན་ས་སྐྱ་པ་ཆེན་པོས་ཟླ་བ་དྲུག་གི་བར་དུ་འཇམ་པའི་དབྱངས་ཀྱི་སྒྲུབ་པ་
མཛད་པའི་ཚེ་འཇམ་དབྱངས་གཙོ་འཁོར་གསུམ་པོས་ཞལ་གཟིགས་པའི་གཙོ་
བོས་དངོས་སུ་གསུངས་པའི་བློ་སྦྱོང་ཞེན་པ་བཞི་བྲལ། རྩ་བ་ས་ཆེན་གྱིས་མཛད་
པ། ས་ཆེན་དང་འཇམ་དབྱངས་མཇལ་བའི་ལོ་རྒྱུས། དེའི་འགྲེལ་ པ་ རྗེ་བཙུན་
གྲགས་པས་མཛད་པ། ས་པཎ་གྱིས་མཛད་པའི་འགྲེལ་པ། གནུབ་པ་རིག་འཛིན་
གྲགས་ཀྱིས་མཛད་པ། རྭ་ལོད་རྡོ་རྗེའི་དོན་དུ་ཀུན་མཁྱེན་བསོད་ནམས་སེང་གེས་
མཛད་ པ། ཀུན་ དགའ་ ལེགས་ རིན་ གྱིས་ ཟིན་ བྲིས་ ཀུན་ དགའ་ བཟང་ པོ་ ལ་
གཟིགས་སུ་ཕུལ་ནས་དག་པར་མཛད་པ། པཎ་ཆེན་ནམ་མཁའ་དཔལ་བཟང་
གིས་མཛད་པའི་ཡིག་ཆ་རྣམས་གུང་བསྒྲིགས་ཀྱི་སྟེང་ནས་ཉམས་ཁྲིད་ལུང་བཅས་
ལེགས་པར་ཐོབ།
། ཐོ ག་
- 170 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སུམ་པ་ལོ་ཙཱ་བ་དཔལ་མཆོག་དང་པོའི་རྡོ་རྗེས་རྒྱ་གར་དུ་བྱོན་དུས་མཁའ་
འགྲོ་མའི་རྡོ་རྗེའི་ཚིག་རྐང་བཞི་པ་རྗེ་བཙུན་སྒྲོལ་མས་གསུངས་པ་ལ་བརྟེན་ནས་
ཐུགས་རྒྱུད་ལ་འཁྲུངས་པའི་སུམ་པ་ལོ་ཙཱ་བའི་བློ་སྦྱོང་སྙན་བརྒྱུད་དུ་གྲགས་པ་
ཐམས་ཅད་མཁྱེན་པ་མཁྱེན་བརྩེའི་དབང་ཕྱུག་གི་ཟིན་བྲིས་ཀྱི་སྟེང་ནས་ཉམས་
ཁྲིད་ལུང་བཅས་ལེགས་པར་ནོས། རྒྱལ་སྲས་ཐོགས་མེད་ཀྱི་ཡིག་ཆའི་སྟེང་ནས་
སྐྱིད་སྡུག་ལམ་ཁྱེར་གྱི་ཁྲིད་ནོས། ཇོ་བོ་ཆེན་པོ་ཨ་ཏི་ཤས་མཛད་པའི་བློ་སྦྱོང་
དོན་བདུན་མའི་གཞུང་རྒྱས་པ་མཆན་བཅས་དེ་ལས་བཏུས་པའི་རྩ་བ་མཆན་མེད་
གཅིག་དྷརྨ་རཀྵི་ཏས་ཇོ་བོ་ཆེན་པོ་ཨ་ཏི་ཤ་ལ་གནང་བའི་དགྲ་བོ་གནད་ལ་
དབབ་པའི་བློ་སྦྱོང་མཚོན་ཆ་འཁོར་ལོ། གྲུབ་ཐོབ་སུམ་པ་ལོ་ཙཱ་བ་ལ་མཁའ་འགྲོ་
མ་དམར་སྔོ་གཉིས་ཀྱིས་དྲི་བ་དྲིས་ལན་གྱི་ཚུལ་གྱིས་གནང་བའི་སྙན་བརྒྱུད་བློ་
སྦྱོང་འཆི་རྒྱུ་མེད་པ་ལགས་སོའི་མཐའ་ཅན། སྐྱིད་སྡུག་ལམ་ཁྱེར་གྱི་རྩ་བ་རྣམས་
ཀྱི་ལུང་དང༌། དྷརྨ་རཀྵི་ཏས་མཛད་པའི་བློ་སྦྱོང་རྨ་བྱ་དུག་འཇོམས་ཀྱི་ལུང་ཐོབ། །
སྨིན་བྱེད་དབང་གི་སྐོར་ལ། རྗེ་བཙུན་ས་སྐྱ་པ་ཡབ་སྲས་ལ་ཀྱེ་རྡོར་བཀའ་བབས་
བཞི་བཞུགས་པ་ལས། རྣལ་འབྱོར་དབང་ཕྱུག་བིརྱ་པ་དང་ཡེ་ཤེས་ཀྱི་མཁའ་
འགྲོ་མ་གཉིས་ཀྱིས་དངོས་སུ་བྱིན་གྱིས་བརླབས་པའི་གྲུབ་ཆེན་ཌོམྦི་ཧེ་རུ་ཀས་
ལེགས་པར་བཀྲལ་བའི་ཀྱེ་རྡོར་འགྲེལ་པ་ལུགས་སམ་ཌོམྦི་ལུགས་སུ་གྲགས་པ་
ལྷ་དགུའི་རས་བྲིས་ཀྱི་དཀྱིལ་འཁོར་དུ་ཐམས་ཅད་མཁྱེན་པ་དཀོན་མཆོག་ལྷུན་
གྲུབ་ཀྱིས་མཛད་པའི་སྒྲུབ་དཀྱིལ་སོགས་ཀྱི་སྟེང་ནས་དབང་ཐོབ། དཔལ་ས་སྐྱ་
པ་ཡབ་སྲས་རྣམས་ལ་ཀྱེ་རྡོ་རྗེའི་བཀའ་བབས་བཞི་བཞུགས་པའི་ནང་ནས་སློབ་
དཔོན་ཨ་ནཾ་གའི་རྗེས་སུ་འབྲང་བ་ཨོ་རྒྱན་གྱི་སློབ་དཔོན་དཔལ་པདྨ་བཛྲ་ཡིས་
- 171 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ལེགས་པར་བཀྲལ་བའི་ཀྱེ་རྡོ་རྗེ་མཚོ་སྐྱེས་ལུགས་ལྷ་དགུའི་རས་བྲིས་ཀྱི་དཀྱིལ་
འཁོར་དུ་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་ སྒྲུབ་
དཀྱིལ་སོགས་ཀྱི་སྟེང་ནས་དབང་ཐོབ། དཔལ་ས་སྐྱ་པ་ལ་ཀྱེ་རྡོ་ རྗེའི་བཀའ་
བབས་བཞི་ བཞུགས་ པ་ ལས། བྲམ་ཟེ་སློབ་དཔོན་ནག་པོ་དམ་ཚིག་ རྡོ་ རྗེས་
ལེགས་པར་བཀྲལ་བའི་སྐུ་གསུང་ཐུགས་སྙིང་པོ་ཀྱེ་རྡོ་རྗེ་ལྷ་དགུའི་རས་བྲིས་ཀྱི་
དཀྱིལ་འཁོར་དུ་ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱིས་མཛད་པའི་
སྒྲུབ་དཀྱིལ་སོགས་ཀྱི་སྟེང་ནས་དབང་ཐོབ། དང་པོ་ཕ་རྒྱུད་ལ། འདོད་ཆགས་
ཅན་གཙོ་བོར་འདུལ་བར་བྱེད་པ་གསང་བ་འདུས་པའི་སྐོར་ལ། དཔལ་གསང་བ་
འདུས་པའི་རྒྱུད་ལ་བརྟེན་ནས་དཔལ་མགོན་འཕགས་པ་ཀླུ་སྒྲུབ་ཞབས་ཀྱིས་
ལེགས་པར་བཀྲལ་བའི་བཅོམ་ལྡན་འདས་མི་བསྐྱོད་རྡོ་རྗེ་ལྷ་སོ་གཉིས་ཀྱི་དཀྱིལ་
འཁོར་དུ་སྒྲུབ་དཀྱིལ་སོགས་རྗེ་རྡོ་རྗེ་འཆང་ཀུན་དགའ་བཟང་པོས་མཛད་པའི་
ཡིག་ཆ་རྣམས་དང༌། ཟུར་འདེབས་དཀོན་མཆོག་ལྷུན་གྲུབ་ཀྱིས་མཛད་པའི་ཡི་
གེའི་སྟེང་ནས་དམ་པ་བརྒྱུད་པའི་ཕྱག་ལེན་བཞིན་མཚམས་སྦྱོར་གྱིས་ལེགས་
པར་བརྒྱན་ཏེ་རས་བྲིས་ཀྱི་དཀྱིལ་འཁོར་དུ་དབང་བསྐུར་བ་བཀའ་བབས་བདུན་
ལྡན་དུ་ཐོབ། སློབ་དཔོན་ཆེན་པོ་སངས་རྒྱས་ཡེ་ཤེས་ཞབས་ཀྱིས་ལེགས་པར་
བཀྲལ་བའི་དཔལ་གསང་བ་འདུས་པ་འཇམ་དཔལ་རྡོ་རྗེ་ལྷ་བཅུ་དགུའི་བདག་
ཉིད་ ཅན་ གྱི་ རས་ བྲིས་ གྱི་དཀྱིལ་འཁོར་ཆེན་པོར། སྒྲུབ་ཐབས། དཀྱིལ་ཆོག །
གཏོར་ཆོག །མཆོད་ཕྲེང་རྣམས་ཀུན་མཁྱེན་བསོད་ནམས་སེང་གེས་མཛད་པ།
ཟུར་འདེབས་དང་མཚམས་སྦྱོར་ཐར་རྩེ་པཎ་ཆེན་གྱིས་མཛད་པ་རྣམས་ལ་བརྟེན་
ནས་བརྒྱུད་པའི་བཀའ་བབས་དྲུག་དང་ལྡན་པའི་དབང་བཞི་རྫོགས་པར་ནོས།
- 172 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གཉིས་པ་ལ་ཤེས་རབ་ཀྱི་རྒྱུད་སྒོ་དྲུག་ཏུ་བཞུགས་པ་ལས། དཔལ་འཁོར་ལོ་བདེ་
མཆོག་གི་རྩ་བཤད་ལ་བརྟེན་ནས་རྣལ་འབྱོར་དབང་ཕྱུག་ལཱུ་ཧི་པས་སྦྱང་གཞི་
སྒོང་སྐྱེས་སྦྱོང་བྱེད་ལྟར་ལེགས་པར་བཀྲལ་བའི་ཧེ་རུ་ཀའི་རིགས། དཔལ་འཁོར་
ལོ་སྡོམ་པ་ལྷ་དྲུག་ཅུ་རྩ་གཉིས་ཀྱི་རས་བྲིས་ཀྱི་དཀྱིལ་འཁོར་ཆེན་ པོར་ཀུན་
མཁྱེན་བསོད་ནམས་སེང་གེས་མཛད་པའི་སྒྲུབ་ཐབས་དང༌། དཀྱིལ་ཆོག་ རྗེ་
བཙུན་རིན་པོ་ཆེས་མཛད་པ། ངོར་ཆེན་དཀོན་མཆོག་ལྷུན་གྲུབ་ཀྱིས་གསལ་བྱེད་
ཁྱད་པར་བཞི་ལྡན་སོགས་ལ་བརྟེན་ནས་བརྒྱུད་པའི་བཀའ་བབས་དགུ་ལྡན་གྱི་
དབང་བཞི་རྫོགས་པར་ནོས། དཔལ་འཁོར་ལོ་སྡོམ་པ་རྩ་བའི་རྒྱུད་ཀྱི་ཟབ་དོན་
གྲུབ་པའི་ཁྱུ་མཆོག་དཔལ་ལྡན་སྤྱོད་པའི་རྡོ་རྗེ་བརྟུལ་ཞུགས་པའི་ཞབས་ཀྱིས་
སྦྱང་གཞི་མངལ་སྐྱེས་ལྟར་སྦྱོང་བྱེད་དུ་བཀྲལ་བའི་བདེ་མཆོག་ལྷ་དྲུག་ཅུ་རྩ་
གཉིས་ཀྱི་རས་བྲིས་ཀྱི་དཀྱིལ་འཁོར་དུ་ཀུན་མཁྱེན་བསོད་ནམས་སེང་གེ་དང༌།
མུས་ཆེན་སངས་རྒྱས་རིན་ཆེན་གྱིས་མཛད་པའི་མངོན་རྟོགས། རྗེ་བཙུན་རིན་པོ་
ཆེའི་དཀྱིལ་ཆོག །དེའི་གསལ་བྱེད་ངོར་ཆེན་དཀོན་མཆོག་ལྷུན་གྲུབ་ཀྱིས་མཛད་
པ་རྣམས་ལ་བརྟེན་ནས་དབང་བཞི་ལེགས་པར་ནོས། ངོར་ཆེན་དཀོན་མཆོག་
ལྷུན་གྲུབ་ཀྱི་སྒྲུབ་དཀྱིལ་གྱི་སྟེང་ནས། གྲུབ་པའི་སློབ་དཔོན་ཆེན་པོ་ལྔ་བ་པའི་
ལུགས་ཀྱི་འཁོར་ལོ་བདེ་མཆོག་ལྷ་དགུའི་དབང་ནོས། དཔལ་ས་སྐྱ་པའི་གསེར་
ཆོས་ རྗེས་གནང་གི་སྐོར་ལ། བདེ་མཆོག་རྡོ་ རྗེ་མཁའ་འགྲོའི་རྒྱུད་ལས་བཤད་
པའི་དཔལ་ལྷ་ཆེན་ཚོགས་ཀྱི་བདག་པོ་ཁམས་གསུམ་དབང་དུ་བྱེད་པའི་གསེར་
ཆོས་ཟབ་མོའི་སྐོར་ལ། ངོར་ཆེན་རྡོ་རྗེ་འཆང་གིས་མཛད་པའི་རྗེས་གནང་གི་ཡི་
གེའི་དགོངས་པ། ངོར་ཆེན་དཀོན་མཆོག་ལྷུན་གྲུབ་ཀྱིས་མཛད་པའི་མངོན་རྟོགས་
- 173 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྗེས་གནང་གི་ཡི་གེ་ལ་བརྟེན་ནས་ངོར་ལུགས་ཐུན་མོང་མ་ཡིན་པའི་རྗེས་གནང་
ཐོབ། པཎ་ཆེན་ངག་དབང་ཆོས་གྲགས་ཀྱིས་མཛད་པའི་ཕྱག་ལེན་ཁྲིགས་ཆགས་
འདོད་དགུའི་དཔག་བསམ་གྱི་སྟེང་ནས་དམར་ཆེན་ཕྱག་བཅུ་གཉིས་པ་ཐུན་མོང་
མ་ཡིན་པའི་རྗེས་གནང་། པཎ་ཆེན་ངག་དབང་ཆོས་གྲགས་ཀྱིས་མཛད་པའི་མ་
ནོར་དོན་ཚང་གསལ་བའི་སྒྲོན་མེའི་སྟེང་ནས་དམར་ཆེན་ཕྱག་བཅུ་གཉིས་པའི་
ཁྱད་པར་གྱི་རྗེས་གནང་། ཡང་ངག་དབང་ཆོས་གྲགས་ཀྱིས་མཛད་པའི་མ་ནོར་
གསལ་སྒྲོན་གྱི་སྟེང་ནས་ཇོ་བོ་ལུགས་ཀྱི་ཚོགས་བདག་ཆགས་པའི་རྡོ་རྗེའི་རྗེས་
གནང༌། ཤེའུ་ལོ་ཙཱ་བའི་ཡི་གེའི་སྟེང་ནས་ཇོ་བོ་ཆེན་པོའི་ལུགས་ཀྱི་ཚོགས་བདག་
གླང་གདོང་དཀར་པོ་ཕྱག་བཞི་པའི་རྗེས་གནང་། དཔལ་ཀྱེ་རྡོ་རྗེའི་རྒྱུད་འབུམ་
ཕྲག་ལྔ་པ། བདེ་མཆོག་རྡོ་རྗེ་མཁའ་འགྲོའི་རྒྱུད། དཔལ་ཧེ་རུ་ཀའི་དབང་དུ་སྡུད་
པའི་ལེའུ་སོགས་ནས་བསྟན་ པའི་ ཁྲོ་བོ་ཀག་ཆོལ་འདོད་པའི་རྒྱལ་པོའི་ རྗེས་
གནང་སྐོར་ལ་རྗེ་བཙུན་ས་པཎ་གྱི་ཡི་གེ་ལ་གཞི་བྱས་ཏེ། དཀོན་མཆོག་ལྷུན་གྲུབ་
ཀྱིས་མཛད་པའི་ཡི་གེའི་སྟེང་ནས་ངོར་ལུགས་ཐུན་མོང་མ་ཡིན་པའི་རྗེས་གནང་།
མཁན་ཆེན་ངག་དབང་ཆོས་གྲགས་ཀྱི་ཡིག་ཆའི་སྟེང་ནས་ཐུན་མོང་མ་ཡིན་པ་
གསང་སྔགས་སྒྲའི་རྗེས་གནང་རྣམས་ལེགས་པར་ཐོབ། གཉིས་པ་ཉམས་ཁྲིད་ཀྱི་
སྐོར་ལ། འཕགས་ཡུལ་གྲུབ་པའི་སློབ་དཔོན་སྤྱོད་པའི་རྡོ་ རྗེ་འདི་ཉིད་གངས་
རིའི་ལྗོངས་འདིར་འགྲོ་བའི་དོན་དུ་སྤྲུལ་པའི་སྐུར་བསམ་བཞིན་དུ་བྱོན་པ་འཇམ་
མགོན་གྲུབ་པའི་ དབང་པོ་དཔལ་ལྡན་ཀུན་དགའ་གྲོལ་མཆོག་བློ་གསལ་རྒྱ་
མཚོའི་སྡེ་དེ་ཉིད་ཀྱིས་བསྟན་པའི་ཁུར་ཆེན་པོ་བཞེས་ཏེ། དབང་བརྒྱ། ཁྲིད་བརྒྱ།
མགོན་བརྒྱ་སོགས་གསན་པ་རྒྱ་མཚོའི་ཕ་མཐར་སོན་པ། བསྟན་པའི་མིག་རྒྱན་
- 174 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལ་ཕན་པར་མཛད་པ། མ་འོངས་པའི་གདུལ་བྱ་རྣམས་དང༌། སངས་རྒྱས་ཀྱི་བསྟན་
པའི་རྒྱུན་ལ་དགོངས་ཏེ་ཁྲིད་བརྒྱ་ཡོངས་རྫོགས་ཀྱི་རྒྱུན་མི་ཉམས་པའི་ཕྱིར། དེ་དག་
གི་སྙིང་པོ་བསྡུས་པའི་ཁྲིད་ཡིག་སྔོན་འགྲོ་དངོས་གཞི་སོ་སོ་དང་བཅས་པ་དང་། ཁྲིད་
བརྒྱ་བརྒྱུད་པའི་གསོལ་འདེབས། ཁྲིད་བརྒྱའི་མཚན་ཐོ། ཁྲིད་བརྒྱའི་ལོ་རྒྱུས། ཁྲིད་
བརྒྱའི་སྤྱི་ཆིངས་སོགས་གསུང་རབ་ངོ་མཚར་ཅན་མང་དུ་མཛད་པ་དེ་དག་ཡིག་
ཆའི་ སྟེང་ནས། དཔལ་ ས་ སྐུ་ པའི་ ཡབ་ཆོས་རྣམས་ ཉམས་ ཁྲིད་ དང༌། གཞན་
རྣམས་ལུང་ཁྲིད་ཀྱི་ཚུལ་དུ་ཡོངས་རྫོགས་ནོས། བཅོམ་ལྡན་འདས་དཔལ་རྡོ་རྗེ་
འཇིགས་བྱེད་རྭ་ལུགས་ཐུན་མོང་མ་ཡིན་པ་ལྷ་བཅུ་གསུམ་གྱི་རས་བྲིས་ཀྱི་དཀྱིལ་
འཁོར་དུ་དབང་བསྐུར་བ་སྔོན་འགྲོའི་ཐམས་ཅད་མཁྱེན་པ་མཁྱེན་བརྩེའི་དབང་
ཕྱུག་གིས་མཛད་པའི་འཇམ་དཔལ་ཁྲོས་པའི་ཞལ་ལུང་སྙིང་གི་ཟུངས་ཁྲག་མཁའ་
འགྲོའི་ཁ་རླངས་ཅན་གྱི་སྟེང་ནས་དཔལ་རྡོ་རྗེ་འཇིགས་བྱེད་ཆེན་པོའི་རྫོགས་པའི་
རིམ་པ་རྭ་ཁྲིད་མཁའ་འགྲོའི་སྙན་བརྒྱུད་ཀྱི་ཉམས་ཁྲིད་ཟབ་མོ་སྨིན་རྒྱས་སུ་ཐོབ།
བླ་མ་སྐྱོ་ཡབ་སྲས་ནས་བརྒྱུད་པའི་ཟབ་ཅིང་རྒྱ་ཆེ་བའི་རྫོགས་རིམ་རྭ་རྩེ་སེམས་
འཛིན་གྱི་ཁྲིད་གློ་བོ་མཁན་ཆེན་ལེགས་འབྱུང་བའི་གསུང་རྒྱུན་སོགས་ཡོངས་
འཛིན་གོང་མའི་གསུང་རབ་ཀྱི་སྙིང་པོ་མཁན་ཆེན་སངས་རྒྱས་ཕུན་ཚོགས་ཀྱི་
ཡིག་ཆའི་སྟེང་ནས་ཉམས་ཁྲིད་ཀྱང་ཐོབ། ས་སྐྱ་པ་ཡབ་སྲས་ལ་རྣལ་འབྱོར་བླ་ན་
མེད་པ་དང་རྗེས་སུ་འབྲེལ་བའི་སྙན་བརྒྱུད་ཀྱི་གདམས་པ་རྒྱ་མཚོ་ལྟ་བུ་བཞུགས་
པའི་ནང་ནས་གཙོ་བོར་གྱུར་པ་ས་སྐྱའི་ལྕགས་རི་ལས་མི་འདའ་བའི་གསེར་ཆོས་
བཅུ་གསུམ་དུ་གྲགས་པའི་ནང་ནས་མཆོག་སྒྲུབ་པའི་ཐུན་མོང་ཞར་ལས་འབྱུང་བ་
དམར་པོ་སྐོར་གསུམ་ལས་འདིར་གྲུབ་པའི་དབང་ཕྱུག་རྗེ་བཙུན་ནཱ་རོ་ཏ་པ་ལ་
- 175 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ །
གཉིས་སྐྱེས་མཆོག་གཉིས་སོགས་སློབ་མའི་གཙོ་བོ་པཎྜི་ཏ་བཅུ་གཉིས་ཙམ་དང༌།
མར་པ་ལོ་ཙཱ་བ་ཆོས་ཀྱི་བློ་གྲོས་སོགས་བོད་ཡུལ་གྱི་སློབ་མ་དཀའ་སྤྱད་ཅན་
རྣམས་ལ་མིང་ཙམ་ཡང་མ་གསུངས་པར། བལ་པོ་ཕམ་ཐིང་པ་གཅེན་འཇིགས་མེད་
གྲགས་པ་དང༌། གཅུང་ངག་དབང་གྲགས་པ་མཆེད་ཁོ་ནར་གནང་བའི་རྗེ་བཙུན་ནཱ་
རོ་མཁའ་སྤྱོད་མར་ གྲགས་ པའི་ གདམས་པ་ཟབ་མོ། བདེ་མཆོག་དགྱེས་རྡོར་
སོགས་ཀྱི་དབང་གིས་སྨིན་པའི་གང་ཟག་གི་ཉམས་ལེན་གྱི་ལམ་རྗེ་བཙུན་རྡོ་རྗེ་
རྣལ་འབྱོར་མ་ནཱ་རོ་པའི་ལུགས་ཟབ་པ་ལས་ཀྱང་ཆེས་ཟབ་པ་སྙན་བརྒྱུད་ཚད་མ་
བཞི་དང་ལྡན་པའི་སྐོར་ལ། ཚོགས་སློབ་གཉིས་སུ་གྲགས་པའི་ནང་ནས་ཆེས་
ཆེར་ཟབ་པ་གསང་ཆེན་སློབ་བཤད་པའི་ལུགས་བཞིན་ཉམས་ཁྲིད་ཟབ་མོ་ནོས་
པ་ལ་ཐོག་མར་སིདྡྷཱ་རའི་དཀྱིལ་འཁོར་དུ་སྒྲུབ་ཅིང་མཆོད་པ་དང་བདག་ཉིད་
འཇུག་ཅིང་དབང་བླང་བའི་ཆོ་ག་ཚར་ཆེན་གྱི་མཛད་པའི་མཁའ་སྤྱོད་སྒྲུབ་པའི་ཉེ་
ལམ་གྱི་ཡི་གེའི་སྟེང་ནས་སིནྡྷ་རའི་བྱིན་རླབས་དང་། འཇམ་དབྱངས་ཐམས་ཅད་
མཁྱེན་པ་མཁྱེན་བརྩེའི་དབང་ཕྱུག་གིས་མཛད་པའི་ཁྲིད་ཡིག་ཆེན་མོ་མཁའ་སྤྱོད་
བགྲོད་པའི་ཉེ་ལམ་དང༌། ཐམས་ཅད་མཁྱེན་པ་ངག་དབང་ཆོས་གྲགས་ཀྱི་ཁྲིད་
ཡིག་ལ་གཞི་མཛད་པ། གཉིས་ བྲལ་འཆད་དུས་ཞལ་ཤེས་གསུམ་པའི་དངོས་
བསྟན་དང་ཤུགས་བསྟན་གྱིས་ཐུན་མོང་མ་ཡིན་པའི་ཞལ་ཤེས་ཡིག་ཆུང་གིས་
ལེགས་པར་བརྒྱན་པ། དེའང་གང་ཟག་དབང་པོ་རྟུལ་བ་རྣམས་ལ་སེམས་འཛིན་
གྱི་དམིགས་པ་ཁོ་ནས་དོན་འགྲུབ་ནའང་བློས་འཆུན་པ་རྣམས་ལ་བསྒོམ་བྱའི་དོན་
ལ་ཐོས་བསམ་གྱི་སྒྲོ་འདོགས་གཅོད་པ་བསྐྱེད་རིམ་གྱི་རྣམ་བཤད་དང༌། བཅད་
དོན་ཉམས་སུ་ལེན་པ་སེམས་འཛིན་གྱི་རིམ་པ་བཏང་ལུགས་སོགས་ཁའུ་བྲག་
- 176 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རྫོང་པའི་བཞེད་པ་མ་ནོར་བ་ལྟར་སྔོན་འགྲོའི་ཁྲིད་ཐུན་མོང་མ་ཡིན་པ་བཞི།
རྣལ་འབྱོར་བཅུ་གཅིག་གི་བསྐྱེད་རིམ་སེམས་འཛིན། ཞར་བྱུང་རྫོགས་རིམ་དང་
བཅས་པ། དངོས་གཞིའི་རྫོགས་རིམ་རྩ་དབུ་མ། བདེ་བ་དང་འཇའ་ལུས་སྒྲུབ་པ།
འཕོ་བ། ནང་གི་མཁའ་སྤྱོད་སྒྲུབ་པ་སོགས་ཆ་ལག་ཚང་བའི་ཉམས་ཁྲིད་ཀྱང་
ལེགས་པར་ཐོབ། རྩ་དབུ་མའི་ཁྲིད་ཀྱི་སྔོན་འགྲོ་ཆོས་ཉིད་མངོན་སུམ་དུ་སྟོན་པ་
དེ་ཁོ་ན་ཉིད་ཀྱི་བརྡ་ཆོས་ཀྱི་བྱིན་རླབས་སྔོན་དུ་འགྲོ་བའི་མཁྱེན་བརྩེའི་ཟིན་བྲིས་ལ་
བརྟེན་ནས་སྔོན་འགྲོ་རྣམ་གསུམ། བསྐྱེད་རིམ་མདོར་བསྡུས་གྱི་ངོ་སྤྲད་པ་དང༌། རྗེ་
བཙུན་གྲགས་པའི་ཡིག་ཆའི་དགོངས་དོན་ལ་གཞིར་བྱས། ཡར་ལུང་པ། མཁྱེན་
བརྩེ། དབང་ ཕྱུག་ རབ་བརྟན་ སོགས་ ཀྱི་ ཁྲིད་ཡིག་བཞིན། རྩ་ དབུ་ མ་ ཆེ་ བའི་
ཉམས་ཁྲིད་རྒྱས་པ་དང་བྱིན་རླབས་ཆོས་ཉིད་དངོས་བསྟན་བཅས་ཐོབ། ཁྲིད་
འདི་སྔོན་འགྲོའི་འཕགས་མཆོག་བློ་གྲོས་རྒྱལ་མཚན་གྱིས་མཛད་པའི་སྒྲུབ་ཐབས་
ཀྱི་སྟེང་ནས་སྤྱན་རས་གཟིགས་ཕྱག་བཞི་པ་གཙོ་རྐྱང་གི་རྗེས་གནང་། ཡང་ཁྲིད་
འདི་སྔོན་འགྲོའི་མུས་ཆེན་སེམས་དཔའ་ཆེན་པོ་དཀོན་མཆོག་རྒྱལ་མཚན་གྱིས་
མཛད་པའི་སྒྲུབ་ཐབས་ཀྱི་ཡི་གེའི་སྟེང་ནས་ཇོ་བོ་ནས་བརྒྱུད་པའི་ཐུགས་རྗེ་ཆེན་
པོ་གཙོ་འཁོར་གསུམ་པའི་ རྗེས་གནང་། མཁས་གྲུབ་ཆེན་པོ་སངས་རྒྱས་ཕུན་
ཚོགས་ཀྱི་ཡིག་ཆའི་སྟེང་ནས་གྲུབ་ཐོབ་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་
དམར་ཁྲིད་དང༌། ཐུགས་རྗེ་ཆེན་པོ་སྤྱན་རས་གཟིགས་ཀྱི་སྐོར་ལ་བླ་མ་དམ་པ་
བསོད་ནམས་རྒྱལ་མཚན་གྱིས་མཛད་པའི་ཡིག་ཆའི་སྟེང་ནས་དམར་ཁྲིད་ཚེམ་བུ་
ལུགས་ཀྱི་ལུང་ཁྲིད་དང་། སྙིང་པོ་དོན་གསུམ་གྱི་ཁྲིད་ལུང་བཅས་མཁྱེན་བརྩེའི་
ཡིག་ཆའི་སྟེང་ནས་ཐོས། ་་
- 177-



)
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་གདམས་ངག་གསེར་འགྱུར་གྱི་
རྩི་དང་འདྲ་བའི་སརྒ་མ་ལོག་པ་སྲུང་འཁོར་རྡོ་རྗེ་བྲག་རྫོང་མའི་ཐུན་མོང་མ་ཡིན་
པའི་རྗེས་གནང་སྔོན་འགྲོའི་བྲག་རྫོང་མའི་ཕྱི་ཁྲིད་དང༌། ནང་གི་བྲག་རྫོང་མ་
དྲག་པོ་སྔགས་རྒོད་ཀྱི་མན་ངག །གསང་བའི་བྲག་རྫོང་མ་སེམས་ཉིད་ཡེ་ཤེས་ཀྱི་
རྩལ་འདོན་པ་སྟེ། ཕྱི་ནང་གསང་གསུམ་གྱི་ཁྲིད་ཤིན་ཏུ་རྒྱས་པ་མཁན་ཆེན་ངག་
དབང་ཆོས་གྲགས་ཀྱིས་མཛད་པ་དང༌། མཁྱེན་བརྩེ་བས་མཛད་པའི་ ཡིག་ཆ་
རྣམས་གུང་བསྒྲིགས་ཀྱི་མཁན་ཆེན་སངས་རྒྱས་ཕུན་ཚོགས་པས་མཛད་པའི་ཡི་
གེའི་སྟེང་ནས་ཐོབ། ཡང་ཚར་ཆེན་སོགས་ཡིག་ཆ་ཁྱད་པར་བཅས་པའི་ཁྲོ་བཅུའི་
རྗེས་གནང་སྔོན་འགྲོ་རྗེ་བཙུན་རྡོ་རིང་པ་ཆེན་པོས་མཛད་པའི་ཕྱི་ཁྲིད་རྡོ་རྗེ་བྲག་
རྫོང་མའི་ཡི་གེ་དང༌། དེའི་ལྷན་ཐབས་ཀྱི་ཚུལ་དུ་ཐམས་ཅད་མཁྱེན་པ་མཁྱེན་
བརྩེའི་ཞབས་ ཀྱི་ ཡི་གེ་གཉིས་ལ་གཙོར་བརྟེན་ཡིག་ཆུང་ཟུར་འདེབས་དང༌།
ཞལ་ཤེས་སྙན་བརྒྱུད་ཀྱིས་བརྒྱན་ཏེ་སྔོན་འགྲོ་ཐུན་མོང་དང་ཐུན་མོང་མ་ཡིན་པ།
དངོས་གཞི་ཟབ་པའི་གནད་ལྔ་དང་ཁྱད་པར་གྱི་མན་ངག་མདེ་ཁ་གདགས་པའི་
སྒོ་ནས་བསྲུང་བ། སྤྱི་དང་བྱེ་བྲག་ཁྱད་པར་གསུམ་གྱི་སྒོ་ནས་བཟློག་པ། བསྟན་
པའི་སྤྱི་དགྲ་དང་རྣལ་འབྱོར་སྒོས་དགྲ་བསྒྲལ་བའི་སྒོ་ནས་བསད་པ། རྫས་དང་
དམིགས་པ་ལ་བརྟེན་པའི་མནན་པའི་དམིགས་ཁྲིད་རྣམས་དངོས་བསྟན་ཉམས་
སུ་ལེན་དགོས་པའི་ཉམས་ཁྲིད། མཚན་བཅས་རྫས་འཁོར་ལ་བརྟེན་པ་སོགས་
ལ་ངོ་སྤྲོད་ ཕྱག་བཞེད་ ཁྱད་ པར་ཐུན་མོང་མ་ ཡིན་ པའི་ མན་ ངག་གི་མདེ་ ཁ་
གདགས་པ་ལ་གསུམ་གྱི་ནང་དམ་ཚིག་གི་འཁོར་ལོ་ལ་སེམས་ཉིད་རྩལ་འདོན་
ཞེས་པ་རྣམ་རྟོག་བདུད་བཞི་བཅོམ་ནས་ཚེ་འདི་ཉིད་ལ་མཆོག་གི་དངོས་གྲུབ་
- 178 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྒྲུབ་པའི་གསང་བ་ཡང་སྙིང་ནི་ཁྲིད་ཞུ་བ་འགའ་ཞིག་ཡོད་ཀྱང་སྐལ་ལྡན་གྱི་
སློབ་བུ་ལ་ཆིག་བརྒྱུད་དུ་སྟོན་པ། གོང་གི་ས་བཅད་ཀྱིས་མ་ཟིན་པའི་དྲག་པོ་
སྔགས་རྒོད་ཀྱི་མན་ངག་གི་ཁྲིད། འདི་ལ་བརྟེན་ནས་བདག་ཆེན་རྡོ་རྗེ་འཆང་གིས་
རྒྱ་འདྲེ་ཚར་བཅད་པའི་ལོ་རྒྱུས་ངོ་མཚར་བའང་ཡོད། ཕྱི་ནང་གསང་གསུམ་དུ་དབྱེ་
ན། གདམས་པ་དངོས་ཕྱིའི་བྲག་རྫོང༌། དྲག་པོ་སྔགས་རྒོད་ནང་གི་བྲག་རྫོང༌། ཡེ་
ཤེས་ཀྱི་འཁོར་ལོ་གསང་བའི་བྲག་རྫོང་སྟེ་ཟབ་ཁྲིད་ཁ་ལ་ཚང་བའི་འདི་ནི་རྗེས་
འབྲང་གི་མཁས་གྲུབ་ཕལ་ཆེར་ལ་མ་གྲགས་ཤིང་གདུང་བརྒྱུད་རིམ་པར་ཆིག་
བརྒྱུད་དུ་བྱོན་པའི་སློབ་བཤད་ཁོ་ནར་བྱོན། མགོན་པོ་ལྷ་དགུའི་རྗེས་གནང་ཁྱད་
པར་ཅན་སྔོན་འགྲོའི་རྗེ་བཙུན་རྡོ་རིང་པ་ཆེན་པོས་མཛད་པའི་ཁྲིད་ཡིག་དང༌།
འཇམ་མགོན་མཁྱེན་བརྩེའི་དབང་ཕྱུག་གི་ཁྲིད་ཡིག་ཡིད་བཞིན་ནོར་བུ་ལ་གཞི་
བྱས་ཡིག་ཆུང་ཞལ་ཤེས་བརྒྱན་ཏེ། སྔོན་འགྲོ་སྐྱབས་སེམས། ཡིག་བརྒྱ། བླ་མའི་
རྣལ་འབྱོར། དངོས་གཞི་རྟེན་བསྐྱེད་པའི་རིམ་པ་ཁྲིད་གཞུང་དུའང་བཤད་ཀྱང་
བྲག་རྫོང་མར་རྒྱས་པར་སོང་བས་ཡང་སྦྱོར་མི་དགོས་ཀྱང༌། བརྟེན་པ་རྫོགས་
པའི་རིམ་པ་རྡོ་རྗེའི་ལུས་ཀྱི་གནད་ཤེས་པ་ལ་བརྟེན་ནས་རང་སེམས་གསལ་སྟོང་
ཟུང་འཇུག་གི་མགོན་པོ་མངོན་དུ་བྱ་བའི་ཉེ་ལམ་རྩ་གསུམ་འཁོར་ལོ་ལྔ་ལ་བརྟེན་
ནས་བསྙེན་པའི་དམིགས་རིམ། འཁོར་ལོ་ལྔ་ལྡན་དང་རྡོ་རྗེའི་བཟླས་པའི་སྒོ་
ནས་སྒྲུབ་པའི་རྦད་པ། ལས་སྦྱོར་ཐུན་མོང་བ་བསྟན་པའི་སྤྱི་དགྲ་དང་རྣལ་འབྱོར་
སྒོས་དགྲ་བསྒྲལ་བ། ཐུན་མོང་མ་ཡིན་པ་འཁོར་ལོ་ལྔ་ལྡན་གྱི་ཁྲིད་དང་བཅས་པ་
ཉམས་སུ་མྱོང་ངེས་དམིགས་ཁྲིད་དུ་ལེགས་པར་ནོས། དཔལ་གུར་གྱི་མགོན་པོ་
ལྷ་བརྒྱད་ཀྱི་རྗེས་གནང་སྔོན་འགྲོའི་ནང་ཁྲིད་བདག་ཆེན་རྡོ་རྗེ་འཆང་གིས་དྲུང་
IL
- 179 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཙུན་དཔལ་ལྡན་རྒྱལ་པོ་ལ་གནང་བ། ཡར་ལུང་པ་སེང་གེ་རྒྱལ་མཚན་དང༌།
མུས་ཆེན་ སངས་རྒྱས་རིན་ཆེན་གྱི་ཡིག་ཆ་གུང་བསྒྲིགས་ ཀྱི་དགོངས་དོན་ཇི་
བཞིན་གསུང་རྒྱུན་གྱིས་བརྒྱན་པའི་རྗེ་ཉིད་ཀྱི་ཟིན་བྲིས་ཀྱི་སྟེང་ནས་ཐོབ། དཔལ་
རྡོ་རྗེ་ནག་པོ་ཆེན་པོ་ཞིང་སྐྱོང་ཙ་ཏུརླུ་ཁའི་གསང་སྒྲུབ་ཀྱི་རྗེས་གནང་གི་ཡི་གེ་
དངོས་གྲུབ་རྒྱ་མཚོ་དང༌། གསང་བ་ཐུན་མོང་མ་ཡིན་པའི་རྗེས་གནང་གི་ཡི་གེ་ལ་
གསུང་རྒྱུན་ཕྱག་ལེན་གྱིས་བརྒྱན་པའི་རྗེས་གནང་སྔོན་འགྲོའི་ཚར་པ་རྡོ་རྗེ་འཆང་
གིས་མཛད་པའི་ཁྲིད་ཡིག་ཟུང་འཇུག་རྣམ་པར་རོལ་པ་བདུད་སྡེ་འཇོམས་པའི་
བཤད་པ་ཆེན་པོ་ལ་གཞི་བྱས། རྡོ་རྗེ་འཆང་དབང་ཕྱུག་རབ་བརྟན་གྱིས་མཛད་
པའི་ལྷན་ཐབས་ཡིག་ཆུང་ཟིན་བྲིས་ཞལ་རྒྱུན་དང་བཅས་པས་བརྒྱན་ཏེ། སྔོན་
འགྲོའི་སྐྱབས་སེམས་ཡིག་བརྒྱ། བླ་མའི་རྣལ་འབྱོར། མཎྜལ་བཅས་པའི་ཁྲིད། །
དངོས་གཞི་འཁོར་ལོ་བཞི་ལ་བརྟེན་པའི་བསྙེན་པ། འཁོར་ལོ་བཞི་ལྡན་གྱི་སྒྲུབ་
པ། ཐུན་མོང་དང་ཐུན་མོང་མ་ཡིན་པའི་ལས་སྦྱོར། ཞར་བྱུང་མ་གྲུབ་ན་སྤོགས་
ཆོག་གི་ངོ་སྤྲོད་དང་བཅས་ཏེ་སྔོན་འགྲོ་དངོས་གཞི་རྗེས་གསུམ་ཚང་བའི་ཉམས་
ཁྲིད་ལ་བརྟེན་ནས་རྡོ་རྗེའི་ལུས་ལ་གནད་དུ་བསྣུན་པའི་གནད་ཀྱིས་གཟུང་འཛིན་
གྱི་རྩ་མདུད་རང་སར་གྲོལ་ནས་ཅིར་སྣང་བདེ་བ་ཆེན་པོའི་རོལ་པར་ཤར་ཏེ་ཚེ་
འདི་ཉིད་ལ་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་མངོན་དུ་བྱེད་ནུས་པའི་
གསང་ཁྲིད་ཀྱི་ཉམས་ཁྲིད་ཟབ་མོ་དང༌། ཞིང་སྐྱོང་འཁོར་བཅས་བྱང་ཆུབ་མ་ཐོབ་
བར་དུ་འབྲལ་མེད་དུ་བཞུགས་ནས་མཆོག་ཐུན་གྱི་དངོས་གྲུབ་མ་ལུས་པར་སྩོལ་
བའི་ དམར་ ཁྲིད། རྗེ་ བཙུན་ ས་སྐྱ་པའི་ གདུང་བརྒྱུད་ ཁོ་ ན་ ལ་ ཆིག་ བརྒྱུད་དུ་
བཞུགས་པའི་ཉམས་ཁྲིད་རྗེས་སུ་འབྲང་ཆད་དང༌། མཁས་སུ་གྲུབ་ཚད་ཕལ་ཆེར་
- 180 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྱི་འདྲེན་བྱེད་དང་ཐོས་འཛིན་གྱི་ཡུལ་དུ་མ་གྱུར་པ་སྙིང་ནང་གི་ཁྲག་ལྟ་བུ་ཉམས་
ཁྲིད་ཟབ་མོ་ཤིན་ཏུ་སྨིན་རྒྱས་སུ་ཐོབ། དཀར་པོ་ཚེ་འཕེལ། དམར་པོ་དབང་སྡུད།
སེར་པོ་རྒྱས་བྱེད་རྣམས་ཀྱི་སྒྲུབ་ཐབས་རྗེས་གནང་འབྲེལ་བའི་ཁྲིད་དེ་ཟུར་དུ་
ཐོབ་པ་དང༌། གཞན་ཡང་ཞལ་ཤེས་ཕྱག་ལེན་འགའ་ཞིག་ལོགས་སུ་འབྱུང་བ་
རྣམས་ཐོབ། མཁས་གྲུབ་ཆེན་པོ་ཁྱུང་པོ་རྣལ་འབྱོར་གྱིས་རྒྱ་བལ་དུ་ལན་བདུན་
བྱོན་ཏེ། སྤྱིར་ཡོངས་གྲགས་ཀྱི་བླ་མ་བརྒྱ་དང་ལྔ་བཅུ། རྩ་བའི་བླ་མ་བཞི། འགྲན་
གྱི་དོ་མེད་ཡེ་ཤེས་ཀྱི་ཊཱ་ཀི་མ་རྣམ་པ་གཉིས་དང་། གྲུབ་ཐོབ་ཀྱི་བླ་མ་བཅུ་གསུམ་
པོ་རྣམས་ལ་སྨིན་གྲོལ་གྱི་གདམས་པ་མཐའ་ཡས་པ་གསན་པ་རྣམས་བཤད་སྒྲུབ་
གཉིས་སུ་འདུས་དེ་དག་གི་བརྒྱུད་འཛིན་བསམ་གྱིས་མི་ཁྱབ་ཀྱང༌། གཙོ་བོར་སྔ་
བུ་བཞིའམ་ལྔ། ཕྱི་བུ་གཅིག་རྣམས་ཀྱིས་བསྟན་པ་བཟུང་བ་ལས། སྔ་བུ་ཞང་
སྒོམ་ཆོས་སེང་དང་། ཕྱི་བུ་མཉམ་མེད་རིན་ཆེན་བརྩོན་འགྲུས་གཉིས་ཀྱིས་བསྟན་
པ་བཟུང་བའི་སྒྲུབ་རྒྱུད་ཀྱི་གདམས་པ་ལའང་མཁའ་འགྲོ་མ་ནི་དྷི་གཉིས་ཀྱི་
གདམས་པ་ཟབ་ཅིང་རྒྱ་ཆེ་བར་བཞུགས་པ་ལས་དང་པོ་མཁའ་འགྲོ་མ་ནི་གུ་མའི་
གདམས་པ་ཐོབ་པའི་སྐོར་ལ། སྨིན་བྱེད་དབང་གི་སྐོར་དང་། བྱིན་རླབས་ཀྱི་སྐོར།
གྲོལ་བྱེད་ ཁྲིད་ ཀྱི་སྐོར། རྒྱབ་བརྟེན་ལུང་གི་སྐོར། བཀའ་སྲུང་ཡེ་ཤེས་མགོན་
པོའི་སྐོར་དང་བཞི་ལས། དང་པོ་སྨིན་བྱེད་ལ། ཆོས་དྲུག་སྤྱི་དབང་ཞེས་བྱ་བའམ།
ཁོག་ཕུབ། རྒྱུད་སྡེ་ལྔ་གཙོ་བསྡུས་ཀྱི་དབང་ངམ། སྒྱུ་ལུས་དབང་མོ་ཆེ་ཞེས་བྱ་བ་
ངོ་བོ་གཅིག་ལ་མིང་གི་རྣམ་གྲངས་བཞི་དང་ལྡན་པའི་དབང་གདམས་པ་དང་
འབྲེལ་བ། གདམས་ ངག་ དབང་ དང་ འབྲེལ་ བ་ གཉིས་ ཀྱིས་ མཐའ་ བརྒྱན་ པ་
ལེགས་པར་ཐོབ། རྒྱན་འབུལ་གྱི་ཁྲིད་ཡིག་དང༌། གྲུབ་ཆེན་རིན་པོ་ཆེའི་གནད་
- 181 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཡིག་སྙིང་པོ་ཀུན་འདུས་སྟེང་ནས་རྩ་བ་ནི་གུ་ཆོས་དྲུག་གི་ཁྲིད། ཡལ་ག་ལམ་
ཁྱེར་ རྣམ་ གསུམ། འབྲས་ བུ་ ལུས་ སེམས་ འཆི་ མེད། སྡོང་ པོ་ ཕྱག་ རྒྱ་ ཆེན་ པོ་
གའུ་མའི་ཁྲིད་རྣམས་ཉམས་ཁྲིད་ཕྱག་བཞེས་ཀྱིས་བརྒྱན་པ་ལེགས་པར་ནོས།
ཡང་ཁྲིད་དེ་གསུམ་དང༌། གང་ཞིག་ཉོན་མོངས་པའི་རྩ་མདུད་གྲོལ་བར་བྱེད་པ་
གཏུམ་མོའི་དབང༌། ཉིན་བར་གྱི་འཁྲུལ་པ་ཟློག་པར་བྱེད་པ་སྒྱུ་ལུས་ཀྱི་དབང༌།
གཉིད་ཀྱི་འཁྲུལ་པ་བཟློག་པའི་ཕྱིར་དུ་རྨི་ལམ་གྱི་དབང་། གཏི་མུག་གི་མུན་པ་
བསང་བའི་ཕྱིར་དུ་འོད་གསལ་བདེ་ཆེན་གྱི་དབང་། བཙན་ཐབས་སུ་སངས་རྒྱས་
ཐོབ་པར་བྱ་བའི་ཕྱིར་འཕོ་བའི་དབང༌། སྲིད་པ་བར་དོ་དག་པའི་ཕྱིར་བར་དོའི་
དབང་སྟེ་གཞུང་ཤིང་ཆེན་མོ་དང་འབྲེལ་བའི་བཀའ་བརྒྱད། ཕྱག་ཆེན་གའུ་མའི་
དབང་། བླ་མ་ལམ་ཁྱེར་གྱི་དབང༌། ཡི་དམ་ལམ་ཁྱེར་གྱི་དབང༌། སྒྱུ་མ་ལམ་ཁྱེར་
གྱི་དབང་། ལུས་སེམས་འཆི་མེད་ཀྱི་དབང་སྟེ་ཕྱག་ཆེན་བཀའ་ལྔ་རྣམས་ལེགས་
པར་ཐོབ། ཁོག་ཕུབ་ཀྱི་ནང་ཚན་བདེ་མཆོག་ལྷ་ལྔའི་དབང་བཞི་ལུས་བསྒྲིགས་
ཀྱི་བྱིན་རླབས། བདེ་མཆོག་ལྷ་བཞིའི་དྲིལ་སྒྲུབ་ཀྱི་དབང༌། བདེ་མཆོག་གསང་
སྒྲུབ་ཀྱི་དབང༌། རྣམ་འཇོམས་གསང་སྒྲུབ། ཕྱག་རྡོར་གསང་སྒྲུབ་སོགས་གསང་
སྒྲུབ་སྐོར་ལྔ་བཞུགས་པའི་དང་པོ་གསུམ་པོ་འདི་དང་བདེ་མཆོག་དབང་བཞི་
གཉིས་ཏེ་ བཀའ་ ལྔ་དང༌། མཁའ་ སྤྱོད་ མ་དཀར་མོའི་དབང་། མཁའ་ སྤྱོད་མ་
དམར་མོའི་དབང༌། མཁའ་སྤྱོད་གསུམ་ཕྲུགས་ཀྱི་དབང་སྟེ་བཀའ་གསུམ། ཕྱག་
ཆེན་གའུ་མ། ལམ་ཁྱེར་གསུམ་གྱི་དབང་། འཆི་མེད་ཀྱི་དབང་སྟེ་ཕྱག་ཆེན་བཀའ་
ལྔ་དང༌། མཁའ་འགྲོ་མ་སུ་ཁ་སིདྡྷིའི་བྱིན་རླབས། སྤྱན་རས་གཟིགས་གསང་སྒྲུབ་
ཀྱི་ བྱིན་རླབས། རྟ་ མགྲིན་ གསང་ སྒྲུབ་ ཀྱི་ བྱིན་རླབས། གདམས་ པ་ དེ་ རྣམས་
- 182 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འཆད་ཐབས་བྱིན་རླབས་ཀྱི་ཡི་གེ །ཁྲིད་ཀྱི་ཡིག་ཆའི་ཚོགས་དང༌། བླ་མ་རྣམས་
ཀྱི་རྣམ་ཐར་གསོལ་འདེབས། ཉམས་ལེན་གྱི་ཡིག་ཆ་སྟེ་རྒྱབ་ཆོས་ཐམས་ཅད་
ཀྱང་ལེགས་པར་ཐོས། ལུང་གི་སྐོར་ལ་བཀའ་དང་བསྟན་བཅོས་གཉིས་ལས།
ཐོག་མར་བཀའ་ལ་ཡང་སྡེ་སྣོད་གསུམ་དང་རྒྱུད་སྡེ་བཞི་ལས། ཐེག་པ་ཀུན་གྱི་
ཡང་རྩེར་ གྱུར་ པ་ གསང་ སྔགས་ རྒྱུད་ འབུམ་ ཐོབ་ པའི་ སྐོར་ ལ། ཐོག་མར་སྒྱུ་
འཕྲུལ་དྲྭ་བ་སྟོང་ཕྲག་དྲུག་ཅུ་པ་ལས་ཏིང་ངེ་འཛིན་གྱི་ལེའུ་ཁོལ་དུ་ཕྱུང་བ་འཇམ་
དཔལ་གྱི་མཚན་ཡང་དག་པར་བརྗོད་པ་ལེའུ་བཅུ་བཞི་པ། པཎྜི་ཏ་ཀ་མ་ལ་གུཔྟ་
དང༌། ལོ་ཙཱ་བ་རིན་ཆེན་བཟང་པོའི་འགྱུར་ལ་བློ་གྲོས་བརྟན་པས་བཅོས་པ།
དུས་ཀྱི་འཁོར་ལོའི་རྒྱུད་སྟོང་ཕྲག་བཅུ་གཉིས་པ་ལས་ཕྱུང་བ་རྩ་བའི་རྒྱུད་ཀྱི་དུམ་
བུ་དབང་མདོར་བསྟན་པ་ཞེས་པ། པཎྜི་ཏ་སོ་མ་ནཱ་ཐ་དང༌། འབྲོ་ལོ་ཙཱ་བ་ཤེས་
རབ་གྲགས་ཀྱིས་བསྒྱུར་བ་ལ་སླར་ཤོང་ལོ་རྡོ་རྗེ་རྒྱལ་མཚན་གྱིས་བཅོས་པ། །
དཔལ་དུས་ཀྱི་འཁོར་ལོའི་བསྡུས་རྒྱུད་ལེའུ་ལྔ་པ། སོ་མ་ནཱ་ཐ་དང་འབྲོ་ལོ་ཙཱ་བ་
གཉིས་ ཀྱིས་ བསྒྱུར་བ། སླར་ཤོང་ལོ་རྡོ་ རྗེ་ རྒྱལ་མཚན་ གྱིས་ཞུས་པ། དུས་ཀྱི་
འཁོར་ལོའི་རྒྱུད་ཕྱི་མ་གཉན་ལོ་དར་མ་གྲགས་ཀྱིས་བསྒྱུར་བ། བསྡུས་རྒྱུད་ལས་
ཕྱུང་བ་བདག་གི་རབ་ཏུ་བྱེད་པ་རྭ་ལོ་ཙཱ་བ་ཆོས་རབ་ཀྱིས་བསྒྱུར་བ་དང༌། ཀྱེ་རྡོ་
རྗེ་རྩ་བའི་རྒྱུད་འབུམ་ཕྲག་ལྔ་པ་ལས་བསྡུས་པ་རྩ་བའི་རྒྱུད་བརྟག་པ་གཉིས་པ་
དེ་ཡང་བརྟག་པ་དང་པོར་ལེའུ་བཅུ་གཅིག་དང༌། ཕྱི་མ་ལེའུ་བཅུ་གཉིས་པ་ག་ཡ་
དྷ་ར་དང་འབྲོག་མི་ཤཱཀྱ་ཡེ་ཤེས་ཀྱིས་བསྒྱུར་བ། ཀྱེ་རྡོ་རྗེའི་བཤད་རྒྱུད་མཁའ་
འགྲོ་མ་རྡོ་རྗེ་གུར་ཞེས་བྱ་བ་ལེའུ་བཅོ་ལྔ་པ། ག་ཡ་དྷ་ར་དང་འབྲོག་མིས་བསྒྱུར་
བ་དང་། རྒྱུད་ཐམས་ཅད་ཀྱིས་གླེང་གཞིའམ་སམྦུ་ཊ་སྟེ་དཔལ་ཡང་དག་པར་སྦྱོར་
- 183 -



བཞུག་
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
བའི་རྒྱུད་ཀྱི་རྒྱལ་པོ་བརྟག་པ་བཅུ་པ། དེའི་རྒྱུད་ཕྱི་མ་དང་བཅས་པ་པཎ་ཆེན་ག་
ཡ་དྷ་ར་དང་འབྲོག་མིས་བསྒྱུར་བ་གཉིས། ཕྱག་རྒྱ་ཆེན་པོ་ཐིག་ལེ་ཞེས་བྱ་བ་རྣལ་
འབྱོར་མའི་རྒྱུད་ཀྱི་རྒྱལ་པོ་ཆེན་པོ་ལེའུ་ཉི་ཤུ་རྩ་བརྒྱད་པ། པཎྜི་ཏ་ཤེས་རབ་
གསང་བ། ལོ་ཙཱ་བ་ཆོས་ཀྱི་ཡེ་ཤེས། ཆག་ལོ་དགྲ་བཅོམ་གསུམ་གྱིས་བསྒྱུར་བ།
ཡེ་ཤེས་སྙིང་པོ་རྣལ་འབྱོར་མའི་རྒྱུད་ཀྱི་རྒྱལ་པོ་ཆེན་པོ་ལེའུ་བཞི་པ་དཔལ་ཤེས་
རབ་གསང་བའི་འགྱུར། དཔལ་ཡེ་ཤེས་ཐིག་ལེའི་རྣལ་འབྱོར་མའི་རྒྱུད་ཀྱི་རྒྱལ་
པོ་ལེའུ་སུམ་ཅུ་པ་དཔལ་ཤེས་རབ་གསང་བའི་རང་འགྱུར། དཔལ་དེ་ཁོ་ན་ཉིད་
ཀྱི་སྒྲོལ་མ་ཞེས་བྱ་བ་ཤེས་རབ་གསང་བའི་འགྱུར། དཔལ་རྙོག་པ་མེད་པའི་རྒྱུད།
རྡོ་རྗེ་ཨ་ར་ལིའི་རྒྱུད་ལེའུ་བཅུ་པ། རི་གི་ཨ་ར་ལིའི་རྒྱུད་ལེའུ་ལྔ་པ་རྣམས་ག་ཡ་དྷ་
ར་དང་འབྲོག་མའི་འགྱུར་གྱི་སྟེང་ནས་ཐོབ། བདེ་མཆོག་རྩ་རྒྱུད་འབུམ་པ་ཆེན་པོ་
ལས་བཏུས་པ་རྩ་བའི་རྒྱུད་བདེ་མཆོག་ཉུང་ངུའི་རྒྱུད་དུ་གྲགས་པ་ལེའུ་ལྔ་བཅུ་རྩ་
གཅིག་པ། པཎྜི་ཏ་པདྨ་ཀ་ར་དང་ལོ་ཙཱ་བ་རིན་ཆེན་བཟང་པོའི་འགྱུར། ཕྱིས་ལོ་
ཙཱ་བ་གྲགས་འབྱོར་ཤེས་རབ་དང༌། མར་པ་དོ་པ་ཆོས་ཀྱི་དབང་ཕྱུག་གིས་བླ་མ་
ནཱ་རོ་པའི་ཕྱག་དཔེ་ལ་གཏུགས་ནས་དག་པར་བཅོས་པ་གཉིས། དེའི་བཤད་རྒྱུད་
ཐུན་མོང་མ་ཡིན་པ་ངེས་པར་བརྗོད་པའི་བླ་མའི་བླ་མའམ། ཨ་བྷི་དྷ་ནའང་ཟེར་
བ་ཞེས་བྱ་བའི་རྒྱུད་ཀྱི་རྒྱལ་པོ་ཆེན་པོ་ལེའུ་དྲུག་ཅུ་རྩ་དགུ་པ། པཎྜི་ཏ་ཀུ་མཱ་ར་
དང་ལོ་ཙཱ་བ་མང་འོད་བྱང་ཆུབ་ཤེས་རབ་ཀྱིས་བསྒྱུར་བ། རྣལ་འབྱོར་མ་ཀུན་
སྤྱོད་ལེའུ་བཅུ་བདུན། རྡོ་རྗེ་མཁའ་འགྲོ་ཞེས་བྱ་བའི་རྒྱུད་ཀྱི་རྒྱལ་པོ་ལེའུ་ལྔ་བཅུ་
པ། པཎྜིཏ་ག་ཡ་དྷ་ར་དང་ལོ་ཙཱ་བ་གྱི་ཇོ་ཟླ་བའི་འོད་ཟེར་གྱིས་བསྒྱུར་བ། མཁའ་འགྲོ་
རྒྱ་མཚོ་རྣལ་འབྱོར་མའི་རྒྱུད་ཀྱི་རྒྱལ་པོ་ལེའུ་ལྔ་བཅུ་རྩ་གཅིག་པ། པཎྜི་ཏ་རྒྱལ་
- 184 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བའི་སྡེ་དང་ལོ་ཙཱ་བ་དྷརྨ་ཡོན་ཏན་གྱིས་བསྒྱུར་བ་ལ་དུས་ཕྱིས་སུམ་པ་ལོ་ཙཱ་བས་
དག་པར་བཅོས་པ། དཔལ་སྡོམ་པ་འབྱུང་བ་ཞེས་བྱ་བའི་རྒྱུད་ཀྱི་རྒྱལ་པོ་ལེའུ་
སུམ་ཅུ་རྩ་གསུམ་པ། པཎྜི་ཏ་པ་ར་ཧི་ཏམ་ བྷ་དྲ་དང༌། ལོ་ཙཱ་བ་བནྡེ་སྨོན་ནེ་
གྲགས་ཀྱིས་བསྒྱུར་བ་ལ་ཤོང་ལོས་དག་པར་བཅོས་པ། ཧེ་རུ་ཀ་མངོན་འབྱུང་
ངམ་དཔལ་ཁྲག་འཐུང་མངོན་པར་འབྱུང་བ་ཞེས་བྱ་བ་རྣལ་འབྱོར་མའི་རྒྱུད་ཀྱི་
རྒྱལ་པོ་ལེའུ་བཞི་བཅུ་རྩ་ལྔ་པ། པཎྜི་ཏ་ཨ་དྭ་ཡ་བཛྲ་དང༌། ལོ་ཙཱ་བ་མཆིམས་
ཡོན་ཏན་འབར་གྱིས་བསྒྱུར་བ། ཕག་མོ་མངོན་པར་འབྱུང་བ་ཞེས་བྱ་བའི་རྒྱུད།
རྒྱ་གར་གྱི་མཁན་པོ་ཛྙཱ་ནཱ་ཀ་ར་དང་། ཁུ་སྟོན་དངོས་གྲུབ་ཀྱིས་བསྒྱུར་བ། ནག་པོ་
ཆེན་པོའམ་མགོན་པོ་མངོན་པར་འབྱུང་བ་ཞེས་བྱ་བའི་རྒྱུད་ལེའུ་ལྔ་བཅུ་དང༌།
པཎྜི་ཏ་ས་མནྟ་ཤྲཱི་དང་རྭ་ཆོས་རབ་ཀྱིས་བསྒྱུར་བ། སངས་རྒྱས་ཐམས་ཅད་མཉམ་
པར་སྦྱོར་བ་མཁའ་འགྲོ་མ་སྒྱུ་མ་བདེ་བའི་མཆོག་ཅེས་བྱ་བ་རྩ་བའི་རྒྱུད་བརྟག་པ་
བཅུ་པ། དེའི་རྒྱུད་ཕྱི་མའི་ཕྱི་མ་རྟོགས་པ་ལྔ་དང་བཅས་པ་པཎ་ཆེན་སྨྲ་ཏིའམ་ངྷ་
ན་ཀཱིརྟིའི་རང་འགྱུར་ལ་མཁན་པོ་གཞོན་ནུ་གྲགས་པས་གཏན་ལ་ཕབ་པ། མཧཱ་
མཱ་ ཡཱའམ་སྒྱུ་འཕྲུལ་ཆེན་མོ་ཞེས་བྱ་བའི་རྒྱུད་ལེའུ་གསུམ་པ། ཤཱན་ བྷ་དྲ་དང་
འགོས་ཁུག་པ་ལྷས་བཙས་ གཉིས་ཀྱིས་བསྒྱུར་ཅིང་སླར་ཀློག་སྐྱས་བསྒྱུར་བ།
སངས་རྒྱས་ཐོད་པ་ཞེས་བྱ་བ་རྣལ་འབྱོར་མའི་རྒྱུད་ཀྱི་རྒྱལ་པོ་ལེའུ་བཅུ་བཞི་པ།
ག་ཡ་དྷ་ར་དང་གྱི་ཇོ་ཟླ་བའི་འོད་ཟེར་གྱིས་བསྒྱུར་བ། དཔལ་རྡོ་རྗེ་གདན་བཞིའི་
གསེར་གྱི་ཆར་པ་ལྟ་བུའི་རྒྱུད། གདན་བཞི་རེ་རེ་ལ་རབ་བྱེད་རེ་རེ། རབ་ཏུ་བྱེད་
པ་བཅུ་དྲུག་པ་འགོས་ཀྱིས་བསྒྱུར་བ། དེའི་བཤད་རྒྱུད་སྔགས་ཀྱི་ཆ་གསལ་བར་
བྱེད་པའི་རྒྱུད་ལེའུ་བརྒྱད་པ་སྨྲ་ཏིའི་རང་འགྱུར། དཔལ་གཏུམ་པོ་ཁྲོ་བོ་ཆེན་པོའི་
- 185 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽་
རྒྱུད་ཀྱི་རྒྱལ་པོ་རིམ་པར་ཕྱེ་བ་ཉེར་ལྔ་པ་མི་གཡོ་བའི་རྣལ་འབྱོར་ཆེན་པོའི་རྒྱུད།
པཎྜི་ཏ་རཏྣ་ཤི་དང་ལོ་ཙཱ་བ་གྲགས་པ་རྒྱལ་མཚན་གྱིས་བསྒྱུར་བ། འཕགས་པ་མི་
གཡོ་བའི་རྒྱུད་ཀྱི་རྒྱལ་པོ་འབུམ་པ་ལས་བྱུང་བའི་དངོས་གྲུབ་ཐམས་ཅད་ཡོངས་
སུ་འབྱུང་བའི་རྟོགས་པ་པཎྜི་ཏ་ཨ་ཧྥུ་ལ་བཛྲ་དང་མར་པ་ཆོས་དབང་གིས་བསྒྱུར་
བ་དང༌། མི་གཡོ་བའི་གསང་རྒྱུད་ལེའུ་བཞི་པ་གཉིས། རྡོ་རྗེ་བདུད་རྩིའི་རྒྱུད་ཀྱི་
རྒྱལ་པོ་ལེའུ་བཅུ་གཅིག་པ་ གྱི་ཇོ་ཟླ་བའི་འོད་ཟེར་གྱིས་བསྒྱུར་བ། ཕུར་པ་རྩ་
བའི་རྒྱུད་ཀྱི་དུམ་བུ་ས་པཎྜི་ཏས་ཤངས་སྲེག་ཤིང་དུ་བསྒྱུར་བ། དཔལ་གསང་བ་
འདུས་པ་རྩ་བའི་རྒྱུད་ལེའུ་བཅུ་བདུན་པ་དང་ལེའུ་བཅོ་བརྒྱད་རྒྱུད་ཕྱི་མ་དང་
བཅས་པ། པཎྜི་ཏ་ཤྲདྡྷ་ཀ་ར་ཝརྨ་དང་ལོ་ཆེན་རིན་བཟང་གིས་བསྒྱུར་བ། དཔལ་
གསང་བ་འདུས་པའི་རྒྱུད་དགོངས་པ་ལུང་བསྟན་པ་ལེའུ་བཅུ་གཉིས་པ་འགྱུར་
གོང་དང་འདྲ་བ། བཤད་རྒྱུད་རྡོ་རྗེ་ཕྲེང་བ་ལ་མངོན་པར་བརྗོད་པ་རྣལ་འབྱོར་
ཆེན་པོའི་རྒྱུད་ཐམས་ཅད་ཀྱི་སྙིང་པོ་གསང་བ་རྣམ་པར་ཕྱེ་བ་ལེའུ་དྲུག་ཅུ་རྩ་
བརྒྱད་པ། པཎྜི་ཏ་ཛྙཱ་ན་ཤཱི་དང་ལོ་ཙཱ་བ་ལྷ་བླ་མ་ཞི་བ་འོད་ཀྱིས་བསྒྱུར་བ་ལ།
སླད་ ཀྱིས་ པཎྜི་ཏ་རཏྣ་བཛྲ་དང༌། བླ་མ་གཉའ་ནམ་ པས་བཅོས་ཤིང་ གཏན་
ལ་ཕབ་པ། ལྷ་མོ་བཞིས་ཡོངས་སུ་ཞུས་པའི་རྒྱུད་ལེའུ་བཅུ་བཞི་པ། པཎྜི་ཏ་སྨྲ་
ཏིའི་རང་འགྱུར། ཡེ་ཤེས་རྡོ་རྗེ་ཀུན་ལས་བཏུས་པའི་རྒྱུད། པཎྜི་ཏ་ཛྷཱ་ནཱ་ཀ་ར་དང་
ལོ་ཙཱ་བ་ཁུ་དངོས་གྲུབ་ཀྱིས་བསྒྱུར་བ་ལ། སླར་པཎྜི་ཏ་དེ་ཉིད་དང་ནག་ཚོ་ལོ་ཙཱ་
བ་གཉིས་ཀྱིས་བཅོས་ཤིང་གཏན་ལ་ཕབ་པ། དེ་བཞིན་གཤེགས་པ་ཐམས་ཅད་
ཀྱི་སྐུ་དང་གསུང་དང་ཐུགས་གཤིན་རྗེ་ནག་པོ་ཞེས་བྱ་བའི་རྒྱུད་ལེའུ་བཅོ་བརྒྱད་
པ། དཱི་པཾ་ཀ་ར་ཤྲཱི་ཛྙཱ་ན་དང་ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བས་བསྒྱུར་བ་ལ།
ON)
- 186 -



༦|
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཕྱིས་གཉན་དར་མ་གྲགས་ཀྱིས་བཅོས་ཤིང་རྭ་ལོས་ཀྱང་བཅོས་པ། གཤིན་རྗེ་
ནག་པོའི་འཁོར་ལོས་ལས་ཐམས་ཅད་སྒྲུབ་པར་བྱེད་པ་ཞེས་བྱ་བའི་རྒྱུད་ཀྱི་རྒྱལ་
པོ། པཎྜི་ཏ་བྷ་རོ་ཕྱག་རྡུམ་དང་རྭ་ལོ་རྡོ་རྗེ་གྲགས་ཀྱིས་བསྒྱུར་བ། དཔལ་རྡོ་རྗེ་
འཇིགས་བྱེད་ཀྱི་རྒྱུད་ཀྱི་རྟོགས་པ་བདུན་པ། པཎྜི་ཏ་བྷ་རོ་ཕྱག་རྡུམ་དང་རྭ་ལོ་ཙཱ་
བ་ རྡོ་ རྗེ་ གྲགས་ ཀྱིས་ བསྒྱུར་བ། འཇིགས་ བྱེད་ ཀྱི་ རྒྱུད་རྟོགས་ པ་ གསུམ་ པ།
གཏམ་རྒྱུད་ཀྱི་རྟོགས་པ་དང་བཅས་པ། རྡོ་རྗེ་འཇིགས་བྱེད་ཀྱི་རྒྱུད་ཀྱི་རྒྱལ་པོའི་
ལས་ཀྱི་དངོས་གྲུབ་ཀྱི་རྟོགས་པ་ཞེས་སམ། རྟོགས་པ་བཞི་པར་གྲགས་པ་གཉིས་
པཎྜི་ཏ་ཨ་མོ་གྷ་དང་མར་པ་ཆོས་ཀྱི་དབང་ཕྱུག་གིས་བསྒྱུར་བ་ལས། སླད་ཀྱི་
གྲུབ་ཐོབ་ཆེན་པོ་ཀཎ་ཤྲཱིས་ཞལ་སྔ་ནས་དང་ཐར་ལོས་བཅོས་པ། ཡང་རྟོགས་པ་
བདུན་པ་དང་རྟོགས་པ་གསུམ་པ་གཉིས། གཤིན་རྗེ་གཤེད་དམར་པོའི་རྒྱུད་ལེའུ་
བཅུ་དགུ་པ། པཎྜི་ཏ་ཏཱ་ཧུ་ལ་ཤྲཱི་བྷ་དྲ་དང༌། ལོ་ཙཱ་བ་ཤོང་བློ་གྲོས་བརྟན་པས་
བསྒྱུར་ཅིང་། གཞན་ཡང་དགེ་སློང་ཙནྡྲ་ཤཱིས་ཞལ་སྔ་ནས་ཀྱིས་ཞུས་ཤིང༌། པཎྜི་
ཏ་ཙནྡྲ་ཀཱིརྟི་དང་ཡར་ལུང་པ་གྲགས་པ་རྒྱལ་མཚན་གྱིས་བལ་ཡུལ་ཡམ་བུར་
བསྒྱུར་བ། ཟླ་གསང་ཐིག་ལེའི་རྒྱུད་ཀྱི་རྒྱལ་པོ་ཆེན་པོ་ རིན་ཆེན་བཟང་པོས་
བསྒྱུར་བ། རྣམ་པར་སྣང་མཛད་སྒྱུ་འཕྲུལ་དྲྭ་བའི་རྒྱུད་ལེའུ་བཅུ་པ་ལོ་ཙཱ་བ་རིན་
ཆེན་ བཟང་ པོས་ བསྒྱུར་བ། གོས་ སྔོན་ཅན་དྲག་པོ་ གསུམ་ འདུལ་ དང༌ ། དེའི་
བཤད་རྒྱུད་དྲག་པོ་གསུམ་འདུལ་ལེའུ་གསུམ་པ། ལག་ན་རྡོ་རྗེ་གོས་སྔོན་ཅན་གྱི་
ཆོ་ག །རྡོ་རྗེ་ཅན་གྱི་རྒྱུད་ལེའུ་བཅོ་ལྔ་པ། དེའི་བཤད་རྒྱུད་ཕྱག་ན་རྡོ་རྗེ་གོས་སྔོན་
ཅན་རྡོ་རྗེ་གདེངས་པའི་ཁམས་གསུམ་རྣམ་པར་རྒྱལ་བའི་ལེའུ་པཎྜི་ཏ་ཨ་ཊ་མ་ཤྲཱི་
མ་ཏི་དང༌། ལོ་ཙཱ་བ་ཆོས་ཀྱི་དབང་ཕྱུག་གིས་བསྒྱུར་བ་གཉིས། ཡང་གོས་སྔོན་
- 187 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
ཅན་གནོད་སྦྱིན་དྲག་པོ་མེ་ལྕེའི་རྒྱུད་ལེའུ་བཅོ་ལྔ་པ། རྒྱ་གར་གྱི་མཁན་པོ་རཏྣ་
ཀིརྟི་དང་དགེ་ཚུལ་ཁྱུང་གྲགས་ཀྱིས་བསྒྱུར་བ། རྣལ་འབྱོར་གྱི་རྒྱུད་ནི། དེ་བཞིན་
གཤེགས་པ་ཐམས་ཅད་ཀྱི་དེ་ཁོ་ན་ཉིད་བསྡུས་པ་རྩ་བའི་རྒྱུད། དེའི་རྒྱུད་ཕྱི་མ།
ཕྱི་མའི་ཕྱི་མ་རྒྱུད་ཉེ་བར་བསྡུ་བ་དང་བཅས་པ་ལོ་ཆེན་རིན་བཟང་གིས་བསྒྱུར་བ།
དེའི་བཤད་རྒྱུད་རྡོ་རྗེ་རྩེ་མོའི་རྒྱུད་རྟོགས་པ་བཅུ་པ་ནས་མཇུག་མ་ཚང་བ་པཎྜི་ཏ་
ཀརྨ་བཛྲ་དང་ལོ་ཙཱ་བ་གཞོན་ནུ་ཚུལ་ཁྲིམས་ཀྱིས་བསྒྱུར་བ། ཐམས་ཅད་གསང་
བ་ཞེས་བྱ་བའི་རྒྱུད་ཀྱི་རྒྱལ་པོ་རྒྱ་གར་གྱི་མཁན་པོ་པདྨ་ཀ་ར་ཝརྨ་དང༌། ལོ་ཆེན་
རིན་ཆེན་བཟང་པོས་ བསྒྱུར་བ། འཇིག་རྟེན་གསུམ་ལས་རྣམ་ པར་ རྒྱལ་བའི་
རྟོགས་པའི་རྒྱལ་པོ་རྩ་བའི་རྒྱུད། རྒྱུད་ཕྱི་མ་དང་བཅས་པ་རྨ་རིན་ཆེན་མཆོག་
གིས་བསྒྱུར་བ། ། ་
གཟུངས་ ཕྲན་ བུའི་ སྐོར་ལ། པཎྜ་ ཤ་ ཝ་ རིའི་ མདོ། རི་ ཁྲོད་ ལོ་མ་གྱོན་མའི་
གཟུངས། ཁ་འབར་མའི་གཏོར་མའི་ཆོ་ག །ཁ་འབར་མ་ལ་སྐྱབས་མཛད་པའི་
མདོ། ནད་ཐམས་ཅད་རབ་ཏུ་ཞི་བར་བྱེད་པའི་གཟུངས། རིམས་ནད་རབ་ཏུ་ཞི་
བར་བྱེད་པའི་ གཟུངས་ གཉིས། མིག་ནད་ཞི་བྱེད། འབྲུམ་ནད་ཞི་བྱེད། གཞང་
འབྲུམ་ཞི་བྱེད། མི་རྒོད་རྣམ་འཇོམས། བུ་མང་པོ་རྟོན་པ། རྟེན་འབྲེལ་སྙིང་པོའི་
ཆོ་གའི་གཟུངས། རྟེན་འབྲེལ་སྙིང་པོའི་མདོ། རིན་པོ་ཆེ་སྣ་ཚོགས་བརྡར་བའི་
གཟུངས། གཙུག་ཏོར་འབར་མ། སྨན་ལ་སྔགས་བཏབ་པའི་གཟུངས། སྐོར་བའི་
གཟུངས་ གཉིས། ཡོན་ཡོངས་སུ་ སྦྱོང་བའི་ གཟུངས་ གཉིས། ཐོས་པ་འཛིན་པའི་
གཟུངས་གཉིས། ཤེས་རབ་བསྐྱེད་པའི་གཟུངས་གཉིས། བློ་ཀ་བརྒྱ་ལོབས་པའི་
གཟུངས་གཉིས། སྟོང་ལོབས་པའི་གཟུངས་མི་འདྲ་བ་གསུམ། སུམ་སྟོང་ལོབས་
- 188 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པའི་གཟུངས། མི་བརྗེད་པའི་གཟུངས། ཕྱག་བྱ་བའི་གཟུངས། གོས་བརྒྱ་ཐོབ་
པའི་གཟུངས། མི་དགའ་བར་བྱེད་པའི་གཟུངས། སྐྲན་ནམ་སྲིན་ཞི་བའི་གཟུངས།
མ་ཞུ་བའི་ནད་འབྱོང་བའི། སྡང་བ་ཞི་བར་བྱེད་པ། སྡིག་པ་ཐམས་ཅད་རབ་ཏུ་ཞི་
བ། ཁྲོས་ པ་ ཞི་ བ་ གཉིས། ཚིག་ བཙན་ པ། བདག་ བསྲུང་བ། དོན་ ཐམས་ ཅད་
འགྲུབ་པ། ལས་ཐམས་ཅད་འགྲུབ་པ། དུག་ ཞི་བར་བྱེད་པ། བཅིངས་པ་ལས་
གྲོལ་བ། བདུད་སྐྲག་བྱེད། རྨ་འབྱོར་བྱེད། མེའི་ཟུག་རྔུ་ཞི་བྱེད། བད་ཀན་སེལ་
བྱེད། ལས་ཀྱི་སྒྲིབ་པ་སྦྱོང་བ། མཆོག་ཐོབ་པ། སྟོང་ཕྲག་བརྒྱ་པའི། སྟོང་ཕྲག་ཉི་
ཤུ་ལྔ་པའི། བརྒྱད་སྟོང་པའི། སྦྱིན་པའི་སྙིང་པོ། ཕར་ཕྱིན་དྲུག་གི་གཟུངས། ཕར་
ཕྱིན་བཅུ་ པའི་ སྙིང་པོ། དགའ་བ་ཐོབ་པའི་གཟུངས། ཡང་ སྟོང་ཕྲག་བརྒྱ་པའི་
གཟུངས། ཕལ་ པོ་ ཆེའི་ གཟུངས། སྡོང་ པོ་ བཀོད་ པའི་ གཟུངས། ཏིང་ ངེ་ འཛིན་
རྒྱལ་པོའི་གཟུངས། རྨ་བྱ་ཆེན་མོའི་གཟུངས། སོ་སོར་འབྲང་མའི་གཟུངས། ལང་
ཀར་གཤེགས་པའི་གཟུངས། འཕགས་པ་འོད་ཟེར་ཅན་མའི་གཟུངས་རྣམས་པཎྜི་
ཏ་ཨ་མོ་གྷ་བཛྲ་དང་བ་རི་ལོ་ཙཱ་བས་བསྒྱུར་བ། འཕགས་པ་དཀོན་མཆོག་ཏ་ལའི་
གཟུངས། རྒྱལ་མཚན་རྩེ་མོའི་དཔུང་རྒྱན་ཞེས་བྱ་བའི་གཟུངས། ཛི་ན་མི་ཏྲ་དང་
དཱ་ན་ཤཱི་ ལ་ཡེ་ཤེས་རྡོ་ རྗེའི་ སྡེས་ བསྒྱུར་ བ་རྣམས་ཐོབ། རྟག་བརྟན་གཟུངས་
བསྡུས་ཀྱི་ནང་གི་ལུང་མེད་རྣམས་དོར་ནས་ལུང་ཡོད་རྣམ་དག་རྣམས་ཐོབ་པའི་
སྐོར་ ལ། ཐོག་ མར་ འཕགས་ པ་ དཀོན་ མཆོག་ གསུམ་ རྗེས་ སུ་དྲན་པ། མཚན་
བརྗོད་ཕན་ཡོན་དང་བཅས་པ། འཕགས་པ་སྡུད་པ། དཔང་སྐོང་ཕྱག་རྒྱ་པ། ཚེ་
དང་ཡེ་ཤེས་དཔག་ཏུ་མེད་པའི་མདོ། ལྟུང་བཤགས། རྒྱལ་མཚན་རྩེ་མོའི་དཔུང་
རྒྱན། ཤེས་ རབ་ སྙིང་ པོ། འདའ་ ཀ་ ཡེ་ཤེས། རྡོ་ རྗེ་རྣམ་འཇོམས་ ཀྱི་ གཟུངས།
- 189 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཟང་སྤྱོད་སྨོན་ལམ། སྟོབས་པོ་ཆེ། གཙུག་ཏོར་དཀར་མོ་མཆོག་གྲུབ། གཙུག་
ཏོར་འབར་བ། གཙུག་ཏོར་རྣམ་པར་རྒྱལ་མ། འོད་ཟེར་ཅན་གྱི་གསུངས། གཟའ་
རྣམས་ ཀྱི་ ཡུམ། ཕྱོགས་ བཅུ་ མུན་སེལ། འཕགས་ པ་ ཕྱིར་བཟློག་ སྟོབས་ཆེན།
བཀྲ་ཤིས་བརྩེགས་པ། འཕགས་པ་རྒྱ་ཆེར་རོལ་པའི་མདོའི་ཚོང་དཔོན་ག་གོན་དང་
བཟང་པོ་ལ་གནང་པའི་ཤེས་བརྗོད། རྡོ་རྗེ་གཅོད་པ། རྡོ་རྗེ་མཆུ། རྡོ་རྗེ་ གནམ་
ལྕགས་མཆུ། ལྕགས་མཆུ། ལྕགས་མཆུ་ནག་པོ། བགྲེས་ཞུས། ཁྱེའུ་རིན་ཆེན་ཟླ་
བས་ཞུས་པ། གླང་རུ་ལུང་བསྟན། སྤྲིན་ཆེན་པོ་མདོ། ནོར་ལྷ་གསེར་འོད། ནོར་
རྒྱུན་ཞེས་བྱ་བ་ཁྱིམ་བདག་ཟླ་བཟང་གིས་ཞུས་པ། མདོ་སྡོང་རྒྱན། རི་ཁྲོད་མ་ལོ་
མ་གྱོན་མའི་གཟུངས། ཨ་པ་ར་ཛི་ཏ་ཡང་དག་ཤེས་ཀྱི་གཟུངས། པཎ་ཤ་ཝ་རིའི་
ཕྱུགས་ནད་ཞི་བྱེད་ཀྱི་གཟུངས། གནོད་སྦྱིན་ཨ་པ་ར་ཛི་ཏའི་གཟུངས། གནོད་
སྦྱིན་ གཏེར་ བདག་ དྲུག་ གི་ གཟུངས། ཚོགས་བདག་གི་གཟུངས། གཎྜ་ པ་ ཏིའི་
གཟུངས། ཚོགས་བདག་གི་སྙིང་པོ། ལྷ་མོ་ནོར་རྒྱུན་མའི་གཟུངས། དཔལ་ལྷ་མོ་
ནོར་རྒྱུན་མའི་གཟུངས། གནོད་སྦྱིན་ཀུ་བེ་ར་ནོར་སྤེལ་བའི་གཟུངས། འབྲུ་སྤེལ་
བའི་གཟུངས། ལུག་སྤེལ་བའི་གཟུངས། ལུག་ནད་ཞི་བར་བྱེད་པའི་གཟུངས། རྟ་
གཟུངས། འཕགས་པ་མགོན་པོ་ནག་པོ་རྟའི་གཟུངས། དཔལ་མགོན་པོ་ནག་པོ་
ཁམས་ གསུམ་ ལ་ དབང་ བསྒྱུར་ བ། གནོད་ སྦྱིན་ ཀུ་བེ་ རའི་ གཟུངས། ཕྱོགས་
བཅུའི་མུན་སེལ་བསྡུས་པ། སངས་རྒྱས་ཀྱི་མཚན་བརྒྱ་རྩ་བརྒྱད་པ། རྣམ་པར་
སྣང་མཛད་ཀྱི་སྙིང་པོ། བྱམས་པའི་མཚན་བརྒྱ་རྩ་བརྒྱད་པ་གཟུངས་སྔགས་དང་
བཅས་པ། བྱམས་པ་དམ་བཅས་པའི་གཟུངས། འཇམ་དཔལ་ཤེས་རབ་བློ་འཕེལ་
བའི་གཟུངས། ཤཱཀྱ་ཐུབ་པའི་སྙིང་པོ། དེ་བཞིན་གཤེགས་པའི་སྤྱིའི་སྙིང་པོ་མ་ཎི།
- 190 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྒྲོལ་མའི་མཚན་བརྒྱ་རྩ་བརྒྱད་པ་སྤྱན་རས་གཟིགས་ཀྱིས་གསུངས་པ། སྒྲོལ་མ་
ལ་རྣམ་པར་སྣང་མཛད་ཀྱིས་བསྟོད་པ། འཕགས་པ་བར་དུ་གཅོད་པ་ཐམས་
ཅད་སེལ་བའི་གཟུངས། མི་རྒོད་རྣམ་པར་འཇོམས་པ། སེང་གེ་སྒྲའི་གཟུངས།
དོན་ཡོད་ཞགས་པའི་སྙིང་པོ། ཀུན་ཏུ་བཟང་པོ་ཞེས་བྱ་བའི་གཟུངས། རྡོ་རྗེ་མི་
ཕམ་པ་མེ་ལྟར་རབ་ཏུ་རྨོངས་བྱེད་ཅེས་བྱ་བའི་གཟུངས། རིག་སྔགས་ཀྱི་རྒྱལ་མོ་
དབུགས་ཆེན་མོ། འཕགས་པ་བུ་མང་པོ་རྟོན་པ་སོ་སོར་འབྲང་མའི་གཟུངས།
འཕགས་ པ་ གཞན་ གྱིས་མི་ཐུབ་ པའི་ མི་འཇིགས་ པ་ སྦྱིན་ པའི་ གཟུངས། སྟོང་
འགྱུར་ཞེས་བྱ་བའི་གཟུངས། ལས་ཀྱི་སྒྲིབ་པ་ཐམས་ཅད་རྣམ་པར་སྦྱོང་བ་ཞེས་
བྱ་ བའི་ གཟུངས། དཔལ་ཆེན་མོའི་མདོ། དབྱིག་དང་ ལྡན་ པའི་ གཟུངས། དུག་
སེལ་བའི་ རིག་ སྔགས། འཕགས་ པ་ གཙུག་ གི་ནོར་བུའི་ གཟུངས། ཤློ་ཀ་བརྒྱ་
ལོབས་པའི་ གཟུངས། ཤེར་ཕྱིན་སྟོང་ ཕྲག་ ཉེར་ ལྔའི་ གཟུངས། ཤེར་ཕྱིན་སྟོང་
ཕྲག་བརྒྱ་པའི་གཟུངས། ཤེས་རབ་ཀྱི་ཕ་རོལ་ཏུ་ཕྱིན་པའི་མཚན་བརྒྱ་རྩ་བརྒྱད་
པ། སྤྱན་ རས་ གཟིགས་ ཀྱི་ གཟུངས། ཡི་གེ་དྲུག་ པའི་ རིག་ སྔགས། བརྒྱད་ སྟོང་
པའི་གཟུངས། ཕ་རོལ་ཏུ་ཕྱིན་པ་དྲུག་གཟུང་བར་འགྱུར་བའི་གཟུངས། ཕར་ཕྱིན་
བཅུ་ཐོབ་པར་འགྱུར་བའི་གཟུངས། ཚད་མེད་བཞི་ཐོབ་པར་འགྱུར་བའི་གཟུངས།
ཕ་རོལ་ཏུ་ ཕྱིན་པ་སྟོང་ཕྲག་བརྒྱ་པ་གཟུང་བར་འགྱུར་བའི་གཟུངས། སྡོང་པོ་
བཀོད་པའི་སྙིང་པོ། མདོ་སྡེ་རིན་པོ་ཆེའི་རྒྱལ་པོ་གཟུང་བར་འགྱུར་བའི་གཟུངས།
སོ་སོར་འབྲང་མ་གཟུང་བར་འགྱུར་བའི་གཟུངས། ལར་ཀར་གཤེགས་པའི་མདོ་
ཐམས་ཅད་བཀླགས་པར་འགྱུར་བ། རྡོ་རྗེ་འཇིགས་བྱེད་ཀྱི་གཟུངས། ནད་ཐམས་
ཅད་རབ་ཏུ་ཞི་བར་བྱེད་པའི་གཟུངས། རིམས་ནད་ཞི་བར་བྱེད་པའི་གཟུངས།
- 191 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཕལ་པོ་ཆེ་གཟུང་བར་འགྱུར་བའི་གཟུངས། རིམས་ནད་རབ་ཏུ་ཞི་བར་བྱེད་པའི་
གཟུངས། རྨ་བྱ་ཆེན་མོའི་སྙིང་པོ། བགེགས་སེལ་བའི་གཟུངས། བར་དུ་གཅོད་
པ་ཐམས་ཅད་རྣམ་པར་སྦྱོང་བ། སའི་སྙིང་པོའི་མཚན་བརྒྱ་རྩ་བརྒྱད་པ་གཟུངས་
སྔགས་ དང་ བཅས་ པ། ཉི་ མའི་ མདོ། ཟླ་ བའི་ མདོ། ཡངས་ པའི་ གྲོང་ ཁྱེར་དུ་
འཇུག་པའི་སྒོ། ཀླུའི་རྒྱལ་པོ་རྒྱ་མཚོས་ཞུས་པའི་མདོ་ཉུང་ངུ་། དཀོན་མཆོག་
གསུམ་ ལ་ སྐྱབས་ སུ་ འགྲོ་ བའི་ མདོ། གཡུལ་ ལས་ རྒྱལ་ བའི་ མདོ། ཁང་ བུ་
བརྩེགས་པའི་མདོ། རྡོ་རྗེ་རྒྱལ་མཚན་གྱི་བསྔོ་བའི་མདོ། དེ་བཞིན་གཤེགས་པའི་
ལྔའི་བཀྲ་ཤིས་ཀྱི་ཚིགས་སུ་བཅད་པ། དཀོན་མཆོག་གསུམ་གྱི་བཀྲ་ཤིས་ཚིགས་
སུ་བཅད་པ་རྣམས་ ཀྱི་ ལུང་ ལེགས་ པར་ ཐོབ། ཡང་དེ་དག་ གི་ གནས་ སྐབས་
རྣམས་སུ་བཤེས་གཉེན་རྡོ་རྗེ་འཛིན་པ་ཀུ་ས་ལི་པ་ཆེན་པོ་སྐྱོ་མདའ་བ་ཁམས་
སྟོན་བསོད་ནམས་དབང་ཕྱུག་གི་ཞལ་སྔ་ནས་ཀྱང༌། ཐོག་མར་འཕགས་པའི་
ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་དང༌། ས་སྐྱ་པའི་དགེ་བཤེས་བཀའ་
རམས་རྣམས་ལ་མཚན་ཉིད་ཀྱི་སྐོར་ལ་པུ་སྟི་གྲགས་ཆེན་བཅོ་བརྒྱད་ཅེས་ཡོངས་
སུ་གྲགས་ཆེ་བའི་ལུང་ཐོབ་པའི་རྣམ་གྲངས་ལ། སོ་སོར་ཐར་པའི་མདོ་ཁ་ཆེ་བྱེ་
བྲག་ཏུ་སྨྲ་བའི་སློབ་དཔོན་ཛི་ན་མི་ཏྲ་དང་ཞུ་ཆེན་གྱི་ལོ་ཙཱ་བ་ཅོག་རོ་ཀླུའི་རྒྱལ་
མཚན་གྱིས་གཏན་ལ་ཕབ་པ། འདུལ་བ་མདོ་རྩ་བམ་པོ་དགུ་པ་སློབ་དཔོན་ཡོན་
ཏན་འོད་ཀྱིས་མཛད་པ་འགྱུར་བྱང་གོང་དང་འདྲ་བ། བྱམས་ཆོས་སྡེ་ལྔར་གྲགས་
པ་ལས། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་ཅེས་བྱ་བ་སྐབས་བརྒྱད་པའི་བདག་ཉིད་ཅན་རྗེ་བཙུན་བྱམས་པ་
མགོན་པོས་མཛད་པ། རྒྱ་གར་གྱི་པཎྜི་ཏ་གོ་མི་འཆི་མེད་དང་ལོ་ཙཱ་བ་དགེ་སློང་བློ་
- 192 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལྡན་ཤེས་རབ་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པ། ཐེག་ཆེན་མདོ་སྡེ་རྒྱན་
ལེའུ་ཉི་ཤུ་རྩ་ གཅིག་པ། རྒྱ་གར་གྱི་མཁན་པོ་ཤཱཀྱ་སིདྷ་དང་ཞུ་ཆེན་གྱི་ལོ་ཙཱ་
བ་བནེ་དཔལ་བརྩེགས་ལ་སོགས་པས་བསྒྱུར་ཅིང་ཞུས་ཏེ་གཏན་ལ་ཕབ་པ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་སྐབས་ལྔ་པ་གྲོང་ཁྱེར་དཔེ་མེད་ཀྱི་
མཁན་པོ་བྲམ་ཟེ་རིན་ཆེན་རྡོ་རྗེའི་དབོན་པོ་པཎྜི་ཏ་མཁས་པ་ཆེན་པོ་སད་ཛ་ན་
དང་ལོ་ཙཱ་བ་ཤཱཀྱའི་དགེ་སློང་བློ་ལྡན་ཤེས་རབ་ཀྱིས་གྲོང་ཁྱེར་དཔེ་མེད་དུ་བསྒྱུར་
བ། བྱང་ཆུབ་སེམས་དཔའི་སྤྱོད་པ་ལ་འཇུག་པའི་ལེའུ་བཅུ་པ་སློབ་དཔོན་ཤཱན་དེ་
བས་མཛད་པ་རྒྱ་གར་གྱི་མཁན་པོ་སརྦ་ཛྙཱ་དེ་ཝ་དང་ཞུ་ཆེན་གྱི་ལོ་ཙཱ་བ་དཔལ་
བརྩེགས་ཀྱིས་ཁ་ཆེའི་དཔེ་ལ་གཏུགས་ཏེ་གཏན་ལ་ཕབ་པ་ལས། སླད་ཀྱི་རྒྱ་གར་
གྱི་མཁན་པོ་དྷརྨ་ཤྲཱི་བྷ་དྲ་དང་ཞུ་ཆེན་གྱི་ལོ་ཙཱ་བ་བནྡེ་རིན་ཆེན་བཟང་པོ་དང་ཤཱཀྱ་
བློ་གྲོས་ ཀྱིས་ཡུལ་དབུས་ཀྱི་དཔེ་དང་ འགྲེལ་པ་དང་ མཐུན་པར་བཅོས་ཤིང་
གཏན་ལ་ཕབ་པ། དབུ་མ་རྩ་བ་ཤེས་རབ་རབ་བྱེད་ཉི་ཤུ་རྩ་བདུན་དང་བམ་པོ་
ཕྱེད་ དང༌ གཉིས་ པ་ སློབ་ དཔོན་ཆེན་ པོ་ འཕགས་ པ་ ཀླུ་ སྒྲུབ་ ཀྱིས་ མཛད་ པ།
དབང་ཕྱུག་དམ་པའི་མངའ་བདག་དཔལ་ལྷ་བཙན་པོའི་བཀའ་བཞིན་རྒྱ་གར་གྱི་
མཁན་པོ་ཐེག་པ་ཆེན་པོ་དབུ་མ་པ་ཛྷཱ་ན་གནྡྷ་དང༌། བོད་ཀྱི་ལོ་ཙཱ་བ་དགེ་སློང་
ཅོག་རོ་ཀླུའི་རྒྱལ་མཚན་གྱིས་བསྒྱུར་བ་ལ་སླད་ཀྱི་གྲོང་ཁྱེར་དཔེ་མེད་ཀྱི་པཎྜི་ཏ་
མཧཱ་སུ་ཁ་ཏིའི་ཞལ་སྔ་ནས་དང༌། བོད་ཀྱི་ལོ་ཙཱ་བ་ཤཱཀྱའི་དགེ་སློང་ཉི་མ་གྲགས་
ཀྱིས་ཁ་ཆེའི་འགྲེལ་པ་དང་བསྟུན་ནས་ཤིན་ཏུ་ལེགས་པར་བཅོས་པ། ཐེག་པ་
ཆེན་པོ་དབུ་མ་ལ་འཇུག་པ་ཟབ་པ་དང་རྒྱ་ཆེ་བའི་ཚུལ་གསལ་བར་བྱེད་པ་སློབ་
དཔོན་རིན་པོ་ཆེ་ཟླ་བ་གྲགས་པས་མཛད་པ་རྒྱ་གར་གྱི་མཁན་པོ་ཏི་ལ་ཀ་དང་
- 193 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བོད་ཀྱི་ལོ་ཙཱ་བ་པ་ཚབ་ཉི་མ་གྲགས་ཀྱིས་ཁ་ཆེའི་དཔེ་དང་མཐུན་པར་བསྒྱུར་བ་
ལ་ཕྱིས་ལྷ་ས་ར་མོ་ཆེར་རྒྱ་གར་གྱི་མཁན་པོ་ཀ་ན་ཀ་ཝརྨ་དང༌། ལོ་ཙཱ་བ་དེ་ཉིད་
ཀྱིས་ཉི་འོག་ཤར་ཕྱོགས་པའི་དཔེ་དང་མཐུན་པར་ལེགས་པར་བཅོས་པ། བྱང་
ཆུབ་སེམས་དཔའི་རྣལ་འབྱོར་སྤྱོད་པ་བཞི་བརྒྱ་པ་རབ་བྱེད་བཅུ་དྲུག་བམ་པོ་
གཅིག་དང་སུམ་ཆར་བྱས་པ་འཕགས་པ་ཀླུ་སྒྲུབ་ཞབས་ཀྱི་སྲས་སུ་གྱུར་པ་སློབ་
དཔོན་ཆེན་པོ་འཕགས་པ་ལྷས་མཛད་པ། རྒྱ་གར་གྱི་མཁན་པོ་སུ་ཝརྨ་ཛྙཱ་ན་དང་
བོད་ཀྱི་ལོ་ཙཱ་བ་པ་ཚབ་ཉི་མ་གྲགས་ཀྱིས་བསྒྱུར་ཅིང་གཏན་ལ་ཕབ་པ། དམ་
པའི་ཆོས་མངོན་པ་མཛོད་གནས་བརྒྱད་པ་སློབ་དཔོན་ཆེན་པོ་དབྱིག་གཉེན་གྱིས་
མཛད་པ་རྒྱ་གར་གྱི་མཁན་པོ་ཛི་ན་མི་ཏྲ་དང་ཞུ་ཆེན་གྱི་ལོ་ཙཱ་བ་བནྡེ་དཔལ་
བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པ། རྒྱས་པའི་བསྟན་བཅོས་ཚད་
མ་རྣམ་འགྲེལ་ལེའུ་བཞིའི་བདག་ཉིད་ཅན་མཁས་པ་ཆེན་ པོ་ དཔལ་ ཆོས་ ཀྱི་
གྲགས་པས་མཛད་པ་རྒྱ་གར་གྱི་མཁན་པོ་སུ་བྷ་ཏི་ཤྲཱི་ཤཱནྟི་དང་། བོད་ཀྱི་ལོ་ཙཱ་བ་
དགེ་སློང་དགེ་བའི་བློ་གྲོས་ཀྱིས་བསྒྱུར་བ་ལས་སླར་ཡང་ཁ་ཆེའི་པཎྜི་ཏ་སྐལ་
ལྡན་རྒྱལ་པོ་དང་ལོ་ཙཱ་བ་བློ་ལྡན་ཤེས་རབ་ཀྱིས་བསྒྱུར་བ། ཚད་མདོའམ་ཚད་མ་
ཀུན་ལས་བཏུས་ལེའུ་དྲུག་པ་སློབ་དཔོན་ཕྱོགས་ཀྱི་གླང་པོས་མཛད་པ་རྒྱ་གར་གྱི་
མཁན་པོ་བ་སུ་དྷ་རེ་རཀཱི་ཏ་དང༌། བོད་ཀྱི་ལོ་ཙཱ་བ་དགེ་བསྙེན་སེང་རྒྱལ་གྱིས་
ཞུས་ཤིང་གཏན་ལ་ཕབ་པ། ཆོས་རྗེ་ས་པཎ་གྱིས་མཛད་པའི་སྡེ་བདུན་མདོ་དང་
བཅས་པའི་དགོངས་འགྲེལ་ཚད་མ་རིགས་གཏེར། སྡེ་སྣོད་རྒྱུད་སྡེའི་སྙིང་པོ་ཀུན་
འདུས་སྡོམ་གསུམ་རབ་དབྱེ། དེ་དག་གི་སྡོམ་ནི། བྱམས་ཆོས་ལྔ་དང་སྤྱོད་འཇུག་
ཕར་ཕྱིན་སྐོར། །
- 194 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཚད་མདོ་རྣམ་འགྲེལ་རྣམ་ངེས་ ཚད་ མའི་ སྐོར། །སོ་ཐར་ མདོ་དང་མདོ་རྩ་
འདུལ་ བའི་ སྐོར། །ཀུན་ ལས་ བཏུས་ དང༌ མཛོད་ གཉིས་མངོན་པའི་སྐོར། །རྩ་
འཇུག་ བཞི་ གསུམ་ ཆེས་ ཟབ་ དབུ་ མའི་ སྐོར། །སྡེ་བདུན་མདོ་ བཅས་ དགོངས་
འགྲེལ་ རིགས་ གཏེར་ དང༌ ། །སྡེ་སྣོད་ རྒྱུད་ སྡེའི་ དགོངས་ འགྲེལ་ སྡོམ་ གསུམ་
བཅས། །ཞེས་བཅོ་བརྒྱད་དོ། །ཡོན་ཏན་རིན་པོ་ཆེ་སྡུད་པ་ཚིགས་སུ་བཅད་པའི་
ལུང་ ཡང་ ཐོབ། རྗེས་གནང་ གི་སྐོར་ ལ། ཕྱག་ན་རྡོ་ རྗེ་ གོས་སྔོན་ཅན་ གྱི་ རྗེས་
གནང༌། སློབ་དཔོན་ཉི་མ་སྦས་པ་ནས་བརྒྱུད་པའི་སྒྲོལ་མ་ཉེར་གཅིག་གི་རྗེས་
གནང་། ཡང་ཇོ་བོ་རྗེའི་ཐུགས་དམ་ཕྲིན་ལས་ཀྱི་སྒྲོལ་མ་ཉེར་གཅིག་གིས་དུས་
གཅིག་ཏུ་བསྐུར་བའི་རྗེས་གནང༌། སྨེ་བརྩེགས་དུད་ཁ། སྣར་ཐང་བརྒྱ་རྩའི་རྗེས་
གནང་ཡོངས་སུ་རྫོགས་པ་དང༌། འཕགས་པའི་གནས་བརྟན་བཅུ་དྲུག་གི་རྗེས་
གནང་། དཀོན་མཆོག་སྤྱི་འདུས་ཞི་བའི་དབང་། ཡང་གུ་རུ་ཞི་བ་དང་སེང་གདོང་
མའི་བཀའ་གཏད་བཅས། གཅོད་ཁྲིད་ཟབ་མོ་ས་རུ་ལུགས་སུ་གྲགས་པའི་གཅོད་
དབང་ནམ་མཁའ་གོ་འབྱེད། རྡོ་རྗེ་དྲིལ་བུ་བྱིན་རླབས། ཁྲིད་ཡིག་བསམ་གཏན་
དགའ་མ་དང་ལྷན་ཐབས་བསམ་གཏན་མཛེས་རྒྱན་གཉིས་རྗེ་ཀུན་དགའ་དཔལ་
འབྱོར་པས་མཛད་པ། ངག་དབང་བརྟན་པའི་རྡོ་རྗེས་མཛད་པའི་བླ་མ་བརྒྱུད་
པའི་རྣམ་ཐར་གངྒཱའི་ཆུ་རྒྱུན། ཁྲིད་ཀྱི་ལྷན་ཐབས་བསམ་གཏན་བདུད་རྩི་རྣམས་
དང༌། དེ་སྟེང་ཡབ་ཀྱིས་མཛད་པའི་ཁྲིད་ཡིག་བྱང་ཆུབ་ལམ་སྒྲོན་ནས་དམིགས་
ཆུང་འགའ་ཞིག་ཞལ་འགེངས་སྲོལ་ལྟར་དང་བཅས་པ་ཕུལ་ནས་ལུང་མ་གཅིག་
གིས་མཛད་པའི་བཀའ་འབུམ། ངག་དབང་བརྟན་པ་དང༌། ས་རུ་པ་ཡབ་སྲས་
ཀྱིས་མཛད་ཆོས་རྣམས་བཟང་པོ་རྒྱལ་མཚན་གསན་ཡིག་གནང་བཞིན་ལས།
- 195 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
སྔོན་ཚེ་འཁོར་བ་ཐོག་མེད་ནས། ཞེས་པ་མགོར་ཡོད་པ། གཞན་སི་རུ་པ་ཡབ་
སྲས་ ཀྱིས་ མཛད་ ཆོས་ སྐོར། ངག་ དབང་ བརྟན་ པའི་ གཅོད་ པོད་ རྣམས་ ཐོས།
གྲུབ་པའི་དབང་ཕྱུག་འདར་ཕྱ་རུ་པའི་ལུགས་ཀྱི་རྫོང་ཆུང་ཚེ་དབང་ཡིག་ཆ་ཚར་
པ་ཆོས་རྗེས་མཛད་པའི་སྟེང་ནས་ནོས། རྒྱལ་དབང་ལྔ་པ་ཆེན་པོ་ལ་སློབ་དཔོན་
ཆེན་པོ་པདྨ་སམྦྷ་ཝས་དངོས་སུ་གནང་བའི་སློབ་དཔོན་ཆེན་པོ་པདྨ་ཚེ་དཔག་མེད་
དཀར་པོའི་རྣམ་པ་ཅན་ལ་ཡུམ་མན་ ར་བ་གོས་དཀར་མོའི་རྣམ་པ་ཅན་གྱིས་
འཁྱུད་པའི་ཕོ་བྲང་ལྔ་ལ་ཨུ་རྒྱན་པདྨ་རིགས་ལྔ་ཡུམ་ལྔ་དང་བཅས་པ་བཀོད་པའི་
ཚེ་དབང་ཟབ་མོ་དྭངས་མ་བཅུད་འདྲེན་དུ་གྲགས་པ་ཐོབ། དཔལ་མཧཱ་ཀཱ་ལ་གུར་
གྱི་མགོན་པོ་གྲི་གུག་མ་ལྕམ་དྲལ་ལྷ་གསུམ་ཇོ་བོ་ཨ་ཏི་ཤ་ནས་བརྒྱུད་པའི་རྗེས་
གནང༌། ཚར་ཆེན་རྡོ་རྗེ་འཆང་གིས་མཛད་པའི་ཡིག་ཆའི་སྟེང་ནས་བྲན་བདུད་ཀྱི་
རྗེས་གནང་ཤིན་ཏུ་གཉན་ཅིང་ཟབ་པ་ཐོབ། དཀར་པོ་ཚེ་འཕེལ་ཐུན་མོང་བ།
སེར་པོ་རྒྱས་བྱེད་ལྷ་ལྔ་ཐུན་མོང་བ། མཁན་ཆེན་ངག་དབང་ཆོས་གྲགས་ཀྱི་ཡིག་
ཆའི་སྟེང་ནས་ནོར་སྒྲུབ་སེར་པོ་ལྷ་དགུའི་རྗེས་གནང་། ཚར་ཆེན་རྡོ་རྗེ་འཆང་ཆེན་
པོའི་ ཟིན་ ཐོ་ ལ་ བརྟེན་ ནས། མགོན་ པོ་ཆེ་ ཆུང་ སོགས་ སློབ་ བཤད་ གདམས་
པ་ཕལ་ཆེར་རྫོགས་མཐར་བསྟན་པ་གཏད་པའི་ཚུལ་གྱིས་བྲན་ཟེ་སྔགས་གཏད་
ཀྱི་རྗེས་གནང་། མགོན་པོ་གསང་བ་མངོན་པར་འབྱུང་བའི་རྒྱུད་ལེའུ་ལྔ་བཅུ་པ་
ལས། ཞལ་གསུམ་ཕྱག་དྲུག་པ་ལྷ་མོ་བཞིའི་འཁོར་དང་བཅས་ཟུར་ཙམ་བསྟན་
པ་དང༌། མགོན་པོ་གསང་བ་དངོས་གྲུབ་འབྱུང་བའི་རྒྱུད་ལེའུ་བཅུ་བཞི་པར།
མགོན་པོ་ཀུན་གྱི་གནས་འདི་ནི། །ཞལ་གཅིག་པ་ལ་ཕྱག་དྲུག་པ། །ཞེས་སོགས་
གསལ་བར་བསྟན་ཅིང་རྒྱ་བོད་ཀྱི་པཎ་གྲུབ་དང་ལོ་ཙཱ་བ་མཁས་གྲུབ་རྣམས་ཀྱིས་
- 196 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལེགས་པར་བཀྲལ་བའི་ཡེ་ཤེས་ཀྱི་མགོན་པོ་ཕྱག་དྲུག་པའི་སྐོར་ལ། མཁས་
གྲུབ་ཁྱུང་པོ་གདུབ་བུ་པས་རྒྱ་གར་ཀོ་ས་ལི་པཀྵའི་དུར་ཁྲོད་རྗེ་བཙུན་མི་ཏྲི་པ་
ཆེན་པོ་ ལ་ གསེར་ སྲང་ བདུན་ ཕུལ་ནས་ ཞུས་པས་དེ་ ཉིད་ ཀྱི་ རྗེས་ སུ་ གནང་
བའི་སྐོར་དང༌། མཁས་གྲུབ་ཁྱུང་པོ་འཕན་ཡུལ་འཇོག་པོའི་རི་ལ་སྒྲུབ་པ་མཛད་
པའི་ཚེ་སྒྲུབ་ཆེན་རཱ་ཧུ་ལས་དམ་ཆོས་སྒོ་སྐྱེལ་གྱི་ཚུལ་དུ་གནང་བའི་རྗེས་གནང་
གི་སྐོར་རྣམས་བསྡོམས་པས་མགོན་པོ་བཅུ་གསུམ་དུ་གྲགས་པ། སྐྱིད་ཤོད་སྤྲུལ་
སྐུ་ངག་དབང་བསྟན་འཛིན་གྱི་ཡིག་ཆའི་སྟེང་ནས་གཏོར་དབང་བར་གཅོད་ཀུན་
སེལ། རྗེས་གནང་ བར་ གཅོད་ ཀུན་ སེལ། དབང་ བཞི་ བྱིན་རླབས་ ཀྱི་ ཚུལ་ དུ་
བསྐུར་བ། བླ་མགོན་དབྱེར་མེད་ ཀྱི་སྐོར་ ལ། ཞི་བ་ གྲིབ་ སེལ། རྒྱས་ པ་ བླ་མ་
མགོན་པོ་དབྱེར་མེད། མཁའ་འགྲོ་དབང་བསྡུད་དང་གནད་དབབ་ཅིག་ཏུ་བྱས་
པ། གསང་སྒྲུབ་མགོན་པོ་མཆིན་ཁ། ནང་སྒྲུབ་རྒྱན་ཅན། མགོན་པོ་དབང་རྒྱལ།
མགོན་པོ་ཚེ་བདག །ས་ར་ཧའི་མགོན་པོ་ཁྲག་འཐུང་། ལྷ་བཞི་དྲིལ་སྒྲུབ། མགོན་
དཀར་ཡིད་བཞིན་ནོར་བུ་སྟེ་བཀའ་བཅུ་གསུམ་དུ་གྲགས་པ། དེའི་ཁོངས་སུ་མི་
གཏོགས་པའི་མགོན་པོ་སྙིང་ཞུགས་ཐུན་མོང་བའི་ རྗེས་གནང་ ཚར་ཆེན་དང་
མཁན་ཆེན་ངག་དབང་ཆོས་གྲགས་པའི་ཡི་གེའི་སྟེང་ནས་དབང་བཞི་བྱིན་རླབས་
སུ་བསྐུར་བ་ཤངས་པའི་ཕྱག་ལེན་གཙང་མ་ནོས། འདིར་བཅོམ་ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་
མང་འགྲོ་བའི་དབུལ་བ་སེལ་བའི་ཕྱིར་ཐུགས་བསམ་བཞིན་སྐྱེ་བ་བཞེས་པ་རྒྱལ་
པོ་ཆེན་པོ་རྣམ་ཐོས་སྲས་ཀྱི་ཆོས་སྐོར་ཐོས་པ་ལ། མ་
ཐོག་མར་གོང་གནོན་གྱི་ལྷ་ཕྱག་ན་རྡོ་རྗེ་འགྲོ་བཟང་ལུགས་ཀྱི་རྗེས་གནང༌།
- 197 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
རྒྱལ་པོ་ཆེན་པོ་རྣམ་ཐོས་སྲས་དཀར་པོ་ཚེ་འཕེལ་གྱི་རྗེས་གནང༌། རྣམ་སྲས་སེར་
ཆེན་ལྷ་དགུའི་རྗེས་གནང་། འདི་དང་འབྲེལ་བའི་རྣམ་སྲས་དྲག་པོའི་རྗེས་གནང་
ཤིན་ཏུ་ཐུགས་གཙིགས་ཆེ་བ། སློབ་དཔོན་ཤུ་རདྨ་ཝརྨའི་ལུགས་ཀྱི་རྣམ་སྲས་སྐུ་
མདོག་མཐིང་ག་ཞལ་གསུམ་ཕྱག་དྲུག་པ། ཡབ་ཡུམ་གཙོ་འཁོར་གྱི་རྗེས་གནང༌།
གར་མཁན་མཆོག་སྐུ་མདོག་ལྗང་གུ་ཞལ་གསུམ་ཕྱག་བཅོ་བརྒྱད་ལྷ་བརྒྱད་ཀྱི་
རྗེས་གནང་། ཡང་གར་མཁན་མཆོག་སྐུ་མདོག་དམར་སྨུག་ཞལ་གསུམ་ཕྱག་བཅོ་
བརྒྱད་པ་ཡུམ་གྱི་རྗེས་གནང༌། དྲེགས་བྱེད་སེང་ཞོན་ཀླུ་བརྒྱད་ཀྱིས་བསྐོར་བའི་
རྗེས་གནང་། སེང་ཞོན་མེད་ པའི་དྲེགས་བྱེད་ཀླུ་བརྒྱད་ཀྱིས་བསྐོར་བའི་རྗེས་
གནང་། ཡང་རྣམ་སྲས་དྲག་པོ་ཡང་གསང་སྲིན་པོ་བཞིས་བསྐོར་གྱི་རྗེས་གནང༌།
སློབ་དཔོན་ཀླུ་སྒྲུབ་ཀྱིས་སྤྲང་པོ་ཉི་མའི་དངོས་གྲུབ་བསྒྲལ་བའི་རྒྱལ་པོ་ཆེན་པོ་རྟ་
སྔོན་ཅན་སྐུ་མདོག་མཐིང་ག་བདུད་མོ་བཞིས་བསྐོར་གྱི་རྗེས་གནང༌། ནང་མ་མོ་
ལྟར་སྒྲུབ་པ་ལྷ་དགུའི་ རྗེས་གནང་། ཡང་གསང་མདུང་དམར་ཅན་ཕྱག་མཚན་
བཞི་པའི་རྗེས་གནང༌། རྣམ་སྲས་དམར་པོ་ལས་མཁན་མདུང་དམར་ཅན་དང་
བཅས་ པའི་ རྗེས་ གནང་། རྣམ་ སྲས་ གསང་ བ་ གཤིན་ རྗེ་ ལྟར་ སྒྲུབ་པ་ལྷ་བཅུ་
གསུམ་གྱི་རྗེས་གནང༌། རྣམ་སྲས་ལྗང་ཡུལ་མའམ་སྤྲིན་གསེབ་མར་གྲགས་པའི་སེར་
ཆེན་ལྷ་དགུའི་རྗེས་གནང༌། རྣམ་སྲས་ལྗང་སེར་བེ་ཅོན་ཅན་མའི་རྗེས་གནང༌། རྒྱལ་
པོ་རྣམ་མང་ཐོས་ཀྱི་བང་མཛོད་ཆེན་པོའི་ལྡེ་མིག་འཛིན་པ་གནོད་སྦྱིན་ཨ་པ་ར་ཛི་
ཏ་དང༌། རྣམ་སྲས་ཀྱི་སྙན་གྲགས་སྤེལ་བ་གཉིས་ཀྱི་རྗེས་གནང་སྒྲུབ་ཐབས་རིན་
འབྱུང་ལྟར་དང༌། ཡིག་རྙིང་གི་སྟེང་ནས་ཇོ་བོའི་སྲུང་མ་རྡོ་རྗེ་ལྷ་མོ་ནམ་མཁའི་
གོས་ཅན་མའི་རྗེས་གནང་རྣམས་ཐོས་ཤིང་། དབང་བཞི་དང་རྗེས་སུ་འབྲེལ་བའི་
- 198 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བྱིན་རླབས་ཟབ་མོ། དེ་དང་རྗེས་སུ་འབྲེལ་བའི་ཁྲིད་འགའ་ཞིག་ཐོབ་པ་རྣམས་
ཕྱོགས་གཅིག་ཏུ་འགོད་པ་ལ་དཔལ་འཁོར་ལོ་བདེ་མཆོག་ལཱུ་ནག་སོགས་ཀྱི་
དབང་ དང༌ ། དཔལ་ འཁོར་ ལོ་ བདེ་མཆོག་ དྲིལ་ བུ་ལུགས་ ཀྱི་ རྫོགས་ རིམ་ ཀྱི་
བྱིན་རླབས་ཟབ་མོ་སྔོན་དུ་འགྲོ་བ་ཅན་གྱི་སྒོ་ནས་བདེ་མཆོག་དྲིལ་བུ་རིམ་ལྔའི་
ཁྲིད་ཟབ་མོ་རྗེ་བཙུན་གྲགས་པའི་ཡིག་ཆ་དང༌། ཞ་ལུ་པའི་མཁྱེན་རབ་ཆོས་རྗེའི་
ཡིག་ཆ་གུང་བསྒྲིགས་པའི་སྟེང་ནས་ཉམས་ཁྲིད་ རྗེ་བཙུན་ཡིག་ཆའི་ལུང་དང་
བཅས་ཐོབ། ཐམས་ཅན་མཁྱེན་པ་མཁྱེན་བརྩེའི་དབང་ཕྱུག་གིས་མཛད་པའི་
ཁྲིད་ཡིག་ཆེན་མོ་མཁའ་སྤྱོད་བགྲོད་པའི་ཉེ་ལམ་ལ་གཞི་མཛད་གཉིས་བྲལ་
འཆད་དུས་ཞལ་ཤེས་གསུམ་པའི་དངོས་བསྟན་དང་ཤུགས་བསྟན་གྱིས་ཐུན་མོང་
མ་ཡིན་པའི་ཞལ་ཤེས་ཡིག་ཆུང་གིས་ལེགས་པར་བརྒྱན་པ། དེ་ཡང་གང་ཟག་
དབང་པོ་རྟུལ་བ་རྣམས་ལ་སེམས་འཛིན་གྱི་དམིགས་པ་ཁོ་ནས་དོན་གྲུབ་ནའང་།
བློས་མ་ཆུན་པ་རྣམས་ལ་བསྒོམ་བྱའི་དོན་ལ་ཐོས་བསམ་གྱིས་སྒྲོ་འདོགས་གཅོད་
པའི་བསྐྱེད་རིམ་གྱི་རྣམ་བཤད་དང༌། བཅད་དོན་ཉམས་སུ་ལེན་པ་སེམས་འཛིན་
གྱི་རིམ་པ་འབོགས་ལུགས་སོགས་ཁའུ་བྲག་རྫོང་པའི་བཞེད་པ་མ་ནོར་བ་ལྟར་
སྔོན་འགྲོའི་ཁྲིད་ཐུན་མོང་མ་ཡིན་པ་བཞི། རྣལ་འབྱོར་བཅུ་གཅིག་གི་བསྐྱེད་རིམ།
སེམས་འཛིན་ཞར་བྱུང་རྫོགས་རིམ་དང་བཅས་པ། དངོས་གཞིའི་རྫོགས་རིམ་རྩ་
དབུ་མ། བདེ་སྟོང་འཇའ་ལུས་སྒྲུབ་པ་འཕོ་བ། ནང་གི་མཁའ་སྤྱོད་སྒྲུབ་པ་སོགས་
ཆ་ལག་ཚང་བའི་ཉམས་ཁྲིད་རྣམས་ལེགས་པར་ཐོབ། རྒྱབ་རྟེན་ལུང་གི་སྐོར་ལ།
དཔལ་ལྡན་ས་སྐྱ་པའི་ཟབ་ཆོས་གསེར་ཆོས་བཅུ་གསུམ་པའི་ནང་ཚན་མཆོག་
སྒྲུབ་པའི་ཐུན་མོང་ཞར་ལས་འབྱུང་བའི་དམར་མོ་སྐོར་གསུམ། ཞར་བྱུང་དམར་
- 199 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
ཆུང་མ་སྐོར་གྱི་སྒྲུབ་སྐོར་གླེགས་བམ་ཡོངས་རྫོགས་ཁ་སྐོང་བཅས་དང༌། དཔལ་
རྡོ་ རྗེ་ འཇིགས་བྱེད་ཆེན་པོའི་ཆོས་སྐོར་རྒྱུད་རྟོགས་བདུན། རྟོགས་གསུམ། རྭ་
ལོའི་ཆོས་སྐོར་རྒྱ་སྟོན་དང༌། ལྡོང་གི་སྐོར་བཅས་གླེགས་བམ་ཡོངས་རྫོགས་དང༌།
ཡང་གསོ་བྱེད་ཀྱི་ཆོས་སྐོར་ལ། རྩ་བའི་རྒྱུད་ལེའུ་དྲུག་དང༌། བཤད་པའི་རྒྱུད་
ལེའུ་སུམ་ཅུ་སོ་གཅིག་པ། མན་ངག་གི་རྒྱུད་ལེའུ་དགུ་བཅུ་གོ་གཉིས་དང༌། ཕྱི་
མའི་རྒྱུད་ལེའུ་ཉི་ཤུ་རྩ་ལྔ། མཇུག་དོན་ཡོངས་སུ་གཏད་པ་ལེའུ་གཉིས་ཏེ། ཡོངས་
སུ་བསྒྲིལ་བས་ལེའུ་བརྒྱ་དང་ལྔ་བཅུ་ང་དྲུག་ཡོད་པ་དང༌། དཔལ་ལྡན་ཟུར་
མཁར་པའི་ཁྱད་ཆོས་བྱེ་བ་རིང་བསྲེལ་རྣམས་ཀྱི་ལུང་ཡང་ལེགས་པར་ཐོབ། རྣམ་
སྲས་ཀྱི་བེ་བུམ་ཞི་དྲག་གཉིས་དང་རྗེས་གནང་གི་ཡི་གེའི་སྐོར་རྣམས་ཀྱང་ལུང་
ཐོབ། གསེར་ཆོས་དམར་མོ་སྐོར་གསུམ་གྱི་བེ་བུམ། རྡོ་རྗེ་ནག་པོ་ཆེན་པོའི་སྒྲུབ་
སྐོར་མེ་འབར་མ་ཞེས་ཡོངས་སུ་གྲགས་པ། ཁ་སྐོང་གླེགས་བམ། འདོད་ཁམས་
དུད་སོལ་ལྷ་མོའི་སྒྲུབ་སྐོར་དང༌། ནེམ་ཆགས་མའི་རྗེས་གནང་། ཞལ་གྱི་བེ་བུམ་
ཧ་ལ་ནག་པོ། གནོད་སྦྱིན་བེག་གདོང་ལྕམ་དྲལ་གྱི་བེ་བུམ། རྒྱ་བོད་ཀྱི་མཁས་
གྲུབ་མང་པོའི་གསུང་རབ་དུ་མའི་ལུང་ཐོབ་པ་རྣམས་ཕྱོགས་གཅིག་ཏུ་བཀོད་པ་
ལ། ཐོག་མར་ ཁ་ཆེ་པཎ་ཆེན་གྱིས་མཛད་པའི་བསྐལ་བཟང་རྒྱན་གྱི་ཕྲེང་བ།
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་བཀའ་འབུམ་ལས་སྟོད་ཀྱི་ཆ། ཐོག་
མར་ བླ་ མ་ བརྒྱུད་ པའི་ གསོལ་ འདེབས་ ལོ་ རྒྱུས་ སོགས་ ཐོབ་ པ་ ལ། གསོལ་
འདེབས་ཆེ་ཆུང་གཉིས། མ་ཎི་བཀའ་འབུམ་གྱི་དཀར་ཆག །ལོ་རྒྱུས་ཆེན་མོ་ལེའུ་
སོ་དྲུག་ཐུགས་རྗེ་ཆེན་པོའི་བསྟན་པ་འཆར་ཚུལ་དང་བཅས་པ། ཆོས་སྐྱོང་བའི་
རྒྱལ་པོ་སྲོང་བཙན་སྒམ་པོས་མཛད་པ་རྣམ་ཐར་གྱི་སྐོར། རྒྱལ་བུ་འཇིག་རྟེན་
- 200 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དབང་ཕྱུག་གི་སྐྱེས་རབས། རྒྱལ་པོས་མཛད་པ་ཉི་ཤུ་རྩ་གཅིག་པ་ལེའུ་ཉི་ཤུ་རྩ་
གཅིག་གོ །ཆོས་སྐྱོང་བའི་རྒྱལ་པོ་སྲོང་བཙན་སྒམ་པོས་མཛད་པ་ཐུགས་རྗེ་ཆེན་
པོའི་སྒྲུབ་ཐབས་ཀྱི་ཆོས་སྐོར་ལས་ ཁ་ ཚར་ སུམ་ཅུ་རྩ་དྲུག་དང་བཅས་པ། དེ་
རྣམས་ལ་ཐུགས་རྗེ་ཆེན་པོའི་སྒྲུབ་སྐོར་ལས་ཚོགས་དང་བཅས་པ་ཟེར། ཐུགས་
རྗེ་ཆེན་པོ་ཡིད་བཞིན་ནོར་བུའི་སྒྲུབ་ཐབས་སུམ་སྐོར། ཐུགས་རྗེ་ཆེན་པོ་ཡིད་
བཞིན་ནོར་ བུའི་ སྒྲུབ་ ཐབས་ གཅིག་ སྐོར་ སྤྱིའི་ ཁོག་ཕུབ་ སོགས། རྣལ་འབྱོར་
གསུམ་གྱི་ཞལ་གདམས་སྒྲུབ་ཐབས་བསྡུས་པ། དཀྱིལ་འཁོར་གསུམ་གྱི་ཞལ་
གདམས་སྒྲུབ་ཐབས་འབྲིང་པོ། གསང་སྔགས་གནད་ཀྱི་ཞལ་གདམས་ཐུགས་རྗེ་
ཆེན་པོའི་གཅིག་སྒྲུབ་སྒྲུབ་ཐབས་རྒྱས་པ། རྒྱལ་བ་གསུམ་སྒྲིལ་གསང་སྒྲུབ། རྟ་
མགྲིན་དྲེགས་པ་དབང་སྡུད། མཁའ་ འགྲོ་མའི་གསང་ སྐོར་ གསང་ བ་ ཡེ་ཤེས་
མཁའ་འགྲོ་མའི་སྒྲུབ་ཐབས་བྱིན་རླབས་སྦ་ཆོས་ཀྱི་སྐོར་རྣམས་སོ། །
ཆོས་སྐྱོང་བའི་རྒྱལ་པོ་སྲོང་བཙན་སྒམ་པོའི་བཀའ་འབུམ་ལས་སྨད་ཀྱི་ཆ་ཞལ་
གདམས་ཀྱི་སྐོར་ ཐོབ་ པ་ལ། ཞལ་གདམས་ བརྒྱད་ པོ་ཞུ་ལན་གྱི་སྐོར། འཁོར་
བའི་ཉེས་དམིགས་ཀྱི་ཞལ་གདམས། རྒྱལ་སྲིད་ཆོས་དང་བསྟུན་ཅིག་པའི་ཞལ་
གདམས། ལྷ་ སྲས་ མོ་ ལ་ གདམས་ པ། བལ་ བཟའ་ ཁྲི་ བཙུན་ ལ་ གདམས་ པ་
ཐུགས་དམ་བཀའ་རྒྱའི་སྐོར། ཀོང་ཇོ་ལ་གདམས་པ་གལ་པོ་ཆེའི་སྐོར། ནང་བློན་
རྣམས་ལ་གདམས་པའི་ཞལ་གདམས། ཕྱི་བློན་རྣམས་ལ་གདམས་པ། སྐྱེས་པ་
ལ་གདམས་པ། བོད་ཁམས་སྤྱི་ལ་གདམས་པ། བུད་མེད་རྣམས་ལ་གདམས་པ།
ཡོན་ཏན་གྱི་བཟླས་ཐབས་དྲུག །ཡི་གེ་དྲུག་པའི་གསུང་གི་ཞལ་གདམས་ཀྱི་སྐོར།
ལམ་ཁྱེར་གྱི་ཞལ་གདམས་ཀྱི་སྐོར། ཞལ་གདམས་དྲུག་ཚན་བཅུ་པ། དབང་པོ་ཐ་
- 201 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༡༢༢༽པ
མའི་ལམ་གྱི་རིམ་པ་བསྟན་པའི་ཞལ་གདམས། ཞལ་གདམས་དབང་པོ་འབྲིང་ལ་
གསུངས་པའི་ལུང་། དབང་པོར་རབ་ལ་བསྟན་པའི་ཞལ་གདམས། སྐྱེ་བོ་ཐ་མལ་
པ་རྣམས་ཆོས་ལ་བསྐུལ་བའི་ཞལ་གདམས། སྒྲུབ་པ་འཇུག་པའི་ཞལ་གདམས།
དྲུག་ཚན་སུམ་ཅུ་རྩ་དྲུག་གི་ཞལ་གདམས། ཞལ་གདམས་སྐྱོན་ཅན་སྐྱོན་མེད་ཉི་
ཤུ་རྩ་བཞི། ངེས་ཤེས་ ཉི་ཤུ་རྩ་ བཞི། དྲན་ པ་ ཉི་ཤུ་རྩ་ བཞི། ཕར་ ཕྱིན་བཅུའི་
ལུགས་བསླབ་པའི་མཐའ་དྲུག་གི་ཞལ་གདམས། སྒྲུབ་པའི་མཐའ་དྲུག་གི་ཞལ་
གདམས། བཤད་ཐབས་ཡན་ལག་དྲུག་པ། འཁོར་བ་རང་གྲོལ་གྱི་ཞལ་གདམས།
ལྟ་སྒོམ་སྤྱོད་གསུམ། བར་དོ་དྲུག་གི་འཕོ་བ་དྲུག །ཞལ་གདམས་སོ་དྲུག །ངོ་སྤྲོད་
ཕྱི་ནང་གསང་གསུམ། དམ་ཚིག་གི་ཞལ་གདམས། སྐྱབས་འགྲོ་དང་ སྡོམ་ པའི་
ཞལ་གདམས། དབང་བྱིན་རླབས་ཀྱི་ཞལ་གདམས། སྐྱབས་འགྲོ་སེམས་བསྐྱེད་
འབོགས་པའི་ཞལ་གདམས། བསྔོ་བའི་ཞལ་གདམས་བསྙེན་གནས་བླང་ཚུལ།
སེམས་བསྐྱེད་ལག་ལེན་དང་བཅས་པ། ཞལ་གདམས་སྒྲུབ་ཁོག་ཆེན་མོ། དབང་
གི་ངོ་སྤྲོད་ཆེན་མོ། ཚིག་དབང་རིན་པོ་ཆེའི་ཞལ་གདམས། ནང་གི་འཁོར་དགུ་ལ་
གདམས་པ། བརྒྱད་པོ་དེ་འཁོར་བརྒྱད་ལ་ཟབ་དོན་དུ་གནང་བ། ལྟ་བ་འཁོར་
གསུམ་གྱི་ཞལ་གདམས། ཕར་ཕྱིན་དྲུག་གི་ཞལ་གདམས། ཚད་མེད་དྲུག་གི་སྒྱུ་
མའི་དཔེ་བརྒྱད། ཉམས་ སུ་ བླང་ ཐབས་ གསུམ། ཟུང་འཇུག་གི་ཞལ་གདམས།
བདག་མེད་ཟུང་འཇུག་གི་ཞལ་གདམས། ཐུགས་བརྒྱུད་དྲུག་པའི་ཞལ་གདམས།
ཟུང་འཇུག་གསུམ་གྱི་ཞལ་གདམས། བར་དོར་སངས་རྒྱས་པའི་ཞལ་གདམས།
མཚན་ཐོས་པས་སངས་རྒྱས་པའི་ཞལ་གདམས། སྐུ་གསུང་ཐུགས་ཀྱི་ངོ་སྤྲོད་ཀྱི་
ཞལ་གདམས། གནོད་བྱེད་ཕོ་མོ་ཞི་བར་བྱེད་པའི་ཞལ་གདམས། ན་ཚ་ཞི་བར་
- 202 -



mA
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བྱེད་ པའི་ ཞལ་ གདམས། དུག་ལྔ་ ཞི་ བར་ བྱེད་ པའི་ ཞལ་ གདམས། འགྲོ་དྲུག་
གཡང་ས་གཅོད་པའི་མན་ངག་རྣམས་སོ། །གཞན་ཡང་ཞལ་གདམས་ཀྱི་སྐོར་ལ་
འཕགས་པ་ནམ་མཁའི་རྒྱལ་པོའི་མངོན་རྟོགས་སོགས་ ཕྲན་འགའ། ཐུགས་རྗེ་
ཆེན་པོ་སངས་རྒྱས་སྟོང་རྩའི་བསྐྱེད་རྫོགས། ཐུགས་དམ་མཐོང་བའི་ཕན་ཡོན་
དང་བཅས་པ། ཁྲུས་ཆབ་ཀྱི་ཕན་ཡོན་འགྱུར་ཤོག་གི་སྨོན་ལམ་གདབ་པ་མངོན་
བྱུང་དང་བཅས་པ། རྒྱལ་པོ་ཡབ་ཡུམ་ཐུགས་ཀར་ཐིམ་ལུགས་རྣམས་དང་། ཐུགས་
རྗེ་ཆེན་པོའི་ལས་ཚོགས་ཨུ་རྒྱན་རིན་པོ་ཆེས་མཛད་པ་རྣམས། རྒྱལ་པོ་བཀའ་
འབུམ་ཆེན་མོ་བཀའ་ཁོལ་མར་ གྲགས་ པ་དང༌། ཡེར་པའི་དཀར་ཆག་རྣམས་
བཀའ་འབུམ་འདིའི་ཡན་ལག་ཏུ་འདུག་པ་དང༌། རྒྱལ་རབས་གསལ་བའི་མེ་ལོང་
རྣམས་ཀྱི་ལུང་། །
སློབ་དཔོན་ཆེན་པོ་པདྨ་འབྱུང་གནས་ཀྱི་བཀའི་ཐང་ཡིག་གི་སྐོར་ལ། ཐང་
ཡིག་ཤེལ་བྲག་མ། རྒྱལ་པོ་བཀའ་ཐང༌། བཙུན་མོ་བཀའ་ཐང་། བློན་པོ་བཀའ་
ཐང་། ལོ་པཎ་ བཀའ་ ཐང་ ། ལྷ་འདྲེ་བཀའ་ ཐང་ བཅས། གསོལ་ འདེབས་ ལེའུ་
བདུན་མ་རྣམས་བསྩལ། དཔལ་ལྡན་མར་མེ་མཛད་ཀྱི་ཆོས་ཆུང་བརྒྱ་རྩའི་ནང་
ནས་གསུང་རབ་རྣམ་གྲངས་བདུན་ཅུ་སྐོར་དང༌། ཡང་མཉམ་མེད་ཇོ་བོ་ཆེན་པོ་
ཡབ་ སྲས་ ཀྱི་བཀའ་ གདམས་གླེགས་ བམ་ ཀྱི་ཆོས་ སྐོར་ ལ། སྔོན་ གྱི་པར་མ་
ལ་ཤོག་གྲངས་སུམ་བརྒྱ་དང་དྲུག་ཅུ་རེ་གསུམ། ཁ་པར་སུམ་བརྒྱ་དང་ཞེ་གསུམ་
སྟེ་ཡོངས་དྲིལ་བདུན་བརྒྱ་དང་ཉག་མ་བརྒྱད་བཞུགས་པའི་ནང་དུ་ཆོས་སྣའི་
གྲངས་ལ། མགོར་སྐད་གཉིས་ཤན་སྦྱར་དང༌། རྗེས་སུ་སྐྱེ་དགུའི་ཉོན་མོངས་ཚད་
པས་གདུངས་པ་ལ། ཆོས་ཀྱི་དབྱིངས་ནས་བྱམས་སྤྲིན་བྱུང་སྟེ་ཞེས་ཡོད་པའི་ཇོ་
- 203 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
བོ་རྗེའི་རྣམ་ཐར་ཡོན་ཏན་ཆོས་ཀྱི་འབྱུང་གནས་ཞེས་བྱ་བ། རྒྱལ་སྲིད་སྤངས་ནས་
ཐར་པ་བསྒྲུབས་པའི་ཡོན་ཏན་རགས་རིམ་ཙམ་ཞིག་གསུངས་སོའི་མཐའ་ཅན།
འབྲོམ་གྱིས་མཛད་པའི་རྗེ་བཙུན་བྱམས་པ་དང་སྤྱན་རས་གཟིགས་དབང་ཕྱུག་ལ་
ཕྱག་འཚལ་ལོ། །དགེ་སློང་དཱི་པཾ་ཀ་ར་དང་ཤྲཱི་ཛྙཱ་ན་བདག་གིས་ཟླ་བ་བཅུ་གསུམ་
གྱི་བར་དུ་གཟིངས་ཀྱིས་ཞུགས་ནས་ཞེས་ཡོད་པའི་ཇོ་བོ་གསེར་གླིང་དུ་ཕེབས་
པའི་རྣམ་ཐར་རྒྱ་མཚོ། དབང་ཕྱུག་ཆེན་པོ་ཕམ་པར་བྱས་པའི་ལོ་རྒྱུས་ཀྱི་རྣམ་
གཞག་རྫོགས་སོའི་མཐའ་ཅན། མགོར་ཕྱག་འཚལ་དང་། དེ་ནས་རྒྱ་མཚོ་ཆེན་པོ་
བརྒལ་མ་ཐག་ཏུ་གསེར་གླིང་གི་ལྗོན་ཤིང་གི་ནུབ་ཕྱོགས་ཞེས་ཡོད་པའི་བླ་མ་
གསེར་གླིང་པ་དང་མཇལ་ཚུལ། མགོར་རྗེ་བཙུན་མ་སྒྲོལ་མ་ལ་ཕྱག་འཚལ་ལོ། །
རྒྱལ་བའི་མདུན་ན་རྒྱལ་སྲས་བཟང་པོ་སྐྱོང༌། །ཞེས་ཡོད་པའི་རྣམ་ཐར་རྒྱས་པ་
ཡོངས་གྲགས་བྱ་འདུལ་འཛིན་པའི་གསུང་བཞིན་སྣར་ཐང་པས་བསྡེབས་པ། ཇོ་
བོའི་རྣམ་ཐར་རྒྱས་པ་རོང་པ་ཕྱག་སོར་བས་ནགས་ཚོ་ལ་ཞུས་པས་ རིམ་པར་
བརྒྱུད་པ་ནམ་མཁའ་འབུམ་གྱིས་བསྡེབས་པ། མགོར་ཇོ་བོའི་ ཕྱག་འཚལ་ གྱི་
རྗེས་སུ། དེ་ལྟར་བླ་མ་ཡི་དམ་ལྷ་ཚོགས་རྣམས་ཀྱིས་ཀྱང་། རྗེ་བཙུན་ཆེན་པོ་བོད་
ཁ་བ་ཅན་གྱི་རྒྱལ་ཁམས་སུ་ལུང་བསྟན་ཞེས་ཡོད་པའི་འབྲོམ་ཆོས་ཞེས་ཇོ་བོའི་
རྣམ་ཐར་ལམ་ཡིག་ཆོས་ ཀྱི་འབྱུང་གནས་འབྲོམ་སྟོན་གྱིས་རྭ་སྒྲེང་ དཔལ་ གྱི་
གཙུག་ལག་ཁང་དུ་སྦྱར་བ། མགོར་ལེགས་པའི་ཤེས་རབ་ཀྱིས་གངས་ཅན་གྱི་
མགོན་པོ་རྒྱལ་བ་རྒྱ་མཚོའི་དྲུང་དུ་ཞུ་བ་ཕུལ་བ་ཞེས་ཡོད་པའི་འབྲོམ་ཆོས་ཀྱི་
རྒྱལ་པོས་ནན་གྱིས་བཏབ་པའི་བཀའ་རྒྱ་ཆེན་མོ་གླེགས་བམ་གྱི་དབུ་ལ་བཞུགས་
པར་བྱའོ་འི་མཐའ་ཅན། དེའི་གཤམ་ན་བླ་མ་མཉམ་མེད་སངས་རྒྱས་རིན་པོ་ཆེ།
- 204 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཞེས་ ཡོད་ པའི་ བརྒྱུད་ པའི་ གསོལ་ འདེབས། ཡབ་ སྲས་ ཀུན་ ལ་ ཕྱག་ འཚལ་
གསོལ་བ་འདེབས། །ཞེས་ཡོད་པའི་མཐའ་ཅན། མགོར། ་
ན་མོ་གུ་རུ་ ཕན་བདེའི་ འབྱུང་ གནས་ པ། །ཡོངས་ འཛིན་ དགེ་བའི་བཤེས་
གཉེན་བླ་མ་མཆོག །ཅེས་ཡོད་པའི་ཞུ་ལན་ནོར་བུའི་ཕྲེང་བ་ལྷ་ཆོས་བདུན་གྱི་
རྣམ་ཐར་རམ་ལྷ་ཆོས་ཕུན་སུམ་ཚོགས་པའི་ལོ་རྒྱུས་ངོ་མཚར་རྨད་དུ་བྱུང་བའི་
དཔལ་འབྱོར་ཞེས་ཡོད་པའི་གླེགས་བམ་གྱི་ལོ་རྒྱུས་ལ་བར་ཞིག་ཏུ་ཤེས་རབ་རྒྱ་
མཚོའི་གཤམ་དུ། ཡང་ཆོས་འདིའི་ལོ་རྒྱུས་ཞེས་དང༌། མཚམས་ཞིག་ཏུ་འདིའི་ལོ་
རྒྱུས་ཐོར་ནའོ། །དེ་བྱུང་ཚུལ་དངོས་ནི་ཞེས་པའི་དམ་པས་བསྔགས་པའི་གནས་ཆེན་
དཔལ་ལྡན་སྣར་ཐང་བསྟན་པ་ རིན་པོ་ཆེའི་འབྱུང་གནས་ཆེན་པོ་འདིར་རྒྱུན་
ལེགས་པར་བསྲིངས་ནས་ཡུན་དུ་ཕན་བདེའི་གཞི་ཆེན་པོར་བགྱིས་པ་ལགས་
སོའི་མཐའ་ཅན། མགོར། རྒྱལ་དང་དེ་ཡི་ཤེས་རབ་སྙིང་པོའི་གཟུངས། ། ཞེས་
ཡོད་པའི་ཉམས་ལེན་སྙིང་གི་ཐིག་ལེའི་གསལ་བྱེད་ཟུང་འཇུག་ཉི་ཟླའི་ཐིག་ལེ་
ཞེས་བྱ་བ་དཔལ་ལྡན་སྣར་ཐང་བསྟན་པ་རིན་པོ་ཆེའི་ནམ་མཁར་བཀོད་པའི་
མཐའ་ཅན། མགོར་ལོ་རྒྱུས་ཤོག་ངོས་ཙམ་སོང་རྗེས། ཞི་ཁྲོ་མ་ལུས་ཀུན་གྱིས་
བསྔགས། །ཞེས་ཡོད་པའི་འབྲོམ་གྱིས་རང་རྒྱུད་ལ་བསྐུལ་བ་དད་པའི་ལྗོན་ཤིང་
དང་སྦྱར་བ། མགོར་ཕྱག་འཚལ་དང༌། ཐུབ་བསྟན་མར་མེ་རྒྱས་མཛད་དཔལ། །
ཡེ་ཤེས་ཉི་མའི་རྒྱལ་མཚན་མཐོ། །རྣམ་གསལ་འཛིན་པའི་སྤྱན་རས་གཟིགས། །
ཟླ་བ་ལྟར་དཀར་ཆོས་འཕེལ་ལོ། །ཞེས་ཡོད་པའི་ཐུགས་དམ་ཇོ་བོ་ཡབ་སྲས་
ཀྱིས་བཀོད་པ་ཕུན་སུམ་ཚོགས་པའི་གཏེར་ཞེས་བྱ་བ་སྣར་ཐང་དུ་ཆུ་སྟག་ནམ་
མཐོང་གི་ཚེས་བརྒྱད་ལ་བཀོད་པ། ཕ་ཆོས་ཀྱི་རྩ་བ་བྱང་ཆུབ་སེམས་དཔའི་ནོར་
མ
- 205 -



ON)
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བུའི་ཕྲེང་བ། ཕ་ཆོས་རང་ལ་ལེའུ་ཉི་ཤུ་རྩ་གསུམ། ལྷ་ཆོས་བདུན་ལྡན་གྱི་འཁོར་
ལོ་བསྐོར་བ་ལ་འཕྲོས་ནས་བཀའ་རྒྱས་བཏབ་པ་ལེའུ་གཅིག །མ་འོངས་ལུང་
བསྟན་ཆེན་མོར་ནང་སེལ་ལེའུ་ལྔ། འཆི་མེད་རྡོ་རྗེའི་གླུ་ལེའུ་གཅིག་སྟེ་ཕ་ཆོས་ཀྱི་
ལེའུ་ཉེར་དྲུག །བུ་ཆོས་ལ་རྔོག་ཞུས་ལེའུ་ཉི་ཤུ་དང་། ཁུས་ཞུས་པ་གཉིས་ཏེ་ཉེར་
གཉིས་ལ་ཡོངས་དྲིལ་ཞེ་བརྒྱད། ཁ་སྐོང་བའི་ལེའུ་བཅས་ཀའི་རྟགས་ཅན་རྣམས་
ཀྱི་བར་དང༌། ཡང་བཀའ་གདམས་པའི་དགེ་བའི་བཤེས་གཉེན་གོང་མ་རྣམས་ཀྱི་
གསུང་སྒྲོས་ཐོར་བུ་བ་རྣམས་ལྕེ་སྒོམ་པས་ཕྱོགས་གཅིག་ཏུ་བསྡེབས་པའི་ལུང་
བཅས་ཐོབ། ཡང་དགེ་བའི་བཤེས་གཉེན་ཆེན་པོ་པོ་ཏོ་བའི་དཔེ་ཆོས་རིན་པོ་ཆེའི་
ཕྲེང་བ། ཀུན་ མཁྱེན་ བསྟན་ པའི་ ཉི་མ་བསོད་ནམས་ སེང་ གེའི་ གསུང་ འབུམ་
སྔགས་ཕྱོགས་ཀྱི་གླེགས་བམ་བཞི། ངག་དབང་བརྟན་པའི་རྡོ་རྗེའི་གསུང་རབ་ཁ་
ཤས་རྣམས་ཐོབ། ཡང་སྡོམ་བརྩོན་དམ་པ་ཞ་ལུ་པ་འཇམ་དཔལ་ཆོས་མཆོག་ལ་
དཔལ་དུས་ཀྱི་འཁོར་ལོའི་བྱིས་པ་འཇུག་པའི་སྒོ་བདུན་གྱི་ཟབ་མོ་རྡུལ་ཚོན་གྱི་
དཀྱིལ་འཁོར་དུ་དབང་བསྐུར་བ་དང༌། རྡོ་ རྗེ་མི་འཁྲུགས་པ་ལྷ་བཅུ་གསུམ་གྱི་
དབང་ རས་བྲིས་ཀྱི་སྟེང་ནས་ནོས། ཟླ་བ་བཞི་པ་དང་ལྔ་པའི་ནང་དུ་བླ་བྲང་
གཡབ་ཆེན་དང་། ལྷོའི་རབ་གསལ་དང་གཟིམས་ཆུང་སྒོ་བཅས་ལ་ཉམས་གསོས་
གང་དགོས་དང་རྩི་ཚོན་བྱས། གཡབ་ཆེན་དབང་ཁང་ལམ་ཟབ་སྟེང་འོག་རྣམས་
སུ་གནམ་རྒྱན་མཆོད་ཁྲི་བཞུགས་ཁྲི་སོགས་དང་མཆོད་ཁྲིའི་སྟེང་དུ་གསེར་སྐུ་
གསར་སྦྱོར་དང༌། དེའི་མདུན་དུ་མཆོད་རྫས་སྣ་ཚོགས་དང༌། རྒྱའི་དཀར་སྤྱད་
སྤུས་ལེགས་མང་རབ་སོགས་ཞབས་ཕྱི་ལྷག་བསམ་མི་དམན་པར་ཞུས་ཤིང་དེ་
སྐབས་རྨི་ལམ་ཡང་དགེ་བ་བྱུང་། ལོ་དེའི་དབྱར་ཆར་ཆུ་དཀོན་པར་རིམ་གྲོ་དང་
- 206 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཆར་འབེབས་སོགས་རྒྱ་ཆེར་འབད། གཡབ་ཆེན་ཤིང་ཚོན་ཐོག་མར་བཙུགས་
པའི་ནུབ་མོར་རྨི་ལམ་དུ་རབ་གསལ་ལྷོ་ནས་མར་བལྟས་པས་ཁང་ཆུང་མའི་ཐད་
ནས་མི་ནག་པོ་ཆུང་ངུ་མགོ་རས་ཅན་ཞིག་གིས་རྟ་ནག་པོ་ཆུང་ངུ་མཛེས་པ་དར་
གྱིས་བརྒྱན་པ་ངོ་མཚར་ཅན་ཞིག་ ཁྲིད་དེ། རྒྱ་སྒོ་ནུབ་ནས་བརྒྱུད་དེ་རྒྱ་སྐས་
རྣམས་ལ་རིམ་གྱིས་འཛེགས་ནས་བཀའ་སྒྲུབ་ཐོག་ནས་སོང་སྟེ་གཡབ་ཤར་གྱི་
ཀྲས་ལས་བབ་སྟེ་ལམ་འབྲས་ལྷ་ཁང་དུ་ཐལ་གྱིས་ཞུགས་སོང་བ་རྨིས། ཡང་ནུབ་
གཅིག་གཙུག་ལག་ཁང་དུ་སོང་བས་ལམ་འབྲས་དུས་ཐང་རྣམས་ནུབ་ནས་ཞལ་
ཤར་དུ་ཕྱོགས་པར་བཀྲམ། གཙང་ཁངསྒོ་ནས་རྗེ་བཙུན་སངས་རྒྱས་རིན་ཆེན་གྱི་
དུས་ཐང་དེ་གཟི་འོད་འབར་ཞིང་མདུན་ན་མཆོད་པ་བསམ་གྱིས་མི་ཁྱབ་པར་
བཤམས་པ་དང༌། ལྷག་པར་མར་མེ་དཀར་གསལ་བརྒྱ་ཕྲག་སྤར་འདུག་པས་དེ་
མཇལ་མ་ཐག་པར་གསོལ་བ་བཏབ། དད་གུས་ཆེན་པོས་ངེད་རང་གི་སྐྱེ་བ་ཞིག་
གི་བླ་མ་ཡིན་ནམ་སྙམ་པ་རྨིས། ཡང་ནུབ་གཅིག་རྨི་ལམ་དུ་འུར་སྒྲ་ཆེན་པོ་ཞིག་
བྱུང་བ་ཅི་ཡིན་སྙམ་སྟེ་གཟིམས་ཆུང་གི་དཀར་ཁུང་ནས་བལྟས་པས། གཟིམས་
ཁང་འོག་གི་ཐད་ནས་ཡར་མི་ནག་པོ་སྐྲ་རིང་པོ་ཅན་ཞིག་གིས་ཐག་པ་ནག་པོ་
ཤིན་ཏུ་རིང་ཞིང་སྦོམ་པའི་སྣེ་མོ་ལ་ མི་གཉིས་དུས་གཅིག་ཏུ་མགྲིན་ པ་ནས་
བསྡམས་ཏེ། ཁྲིད་བྱུང་བ་བླ་བྲང་དུ་ཤར་མར་ཁྲིད་སོང་བ་རྨིས་པས་བླ་མ་གོང་
མའི་དམ་ཚིག་གིས་ཆོས་སྐྱོང་གིས་ཕྲིན་ལས་ངེས་པར་སྒྲུབ་པ་འདུག་སྙམ་པ་ཞིག་
བྱུང༌། ཡང་ནུབ་གཅིག་གཟིམས་ཆུང་གི་རབ་གསལ་ནས་བལྟས་པས་གཟིམས་
ཁངའོག་གི་ཐད་ནས་རིམ་གྱིས་བྱུང་སྟེ། ཡིན་པ་ནི་དུས་རྒྱུན་བླ་བྲང་གི་ཉེ་ལོགས་
སུ་འདུག་མི་སྲང་ཁྱི་རྣམས་འདྲ་མོའི་ལུས་ཀྱི་སྟོད་རྣམས་འགྲོ་ཞིང་སྨད་འཁྱོར་བ།
- 207 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
སྐེམ་པ་ཉམ་ཐག་པ་མང་པོ་འོང་གིན་འདུག་པས་དེའི་ནང་ནས་ཤིན་ཏུ་ཉམ་ཐག་
པ་སེར་པོ་ཞིག་དང་། ཁྲ་བོ་ཞིག་འདུག་པ་གཞན་ལས་ཀྱང་ཉམ་ཐག་པར་འདུག་
པས་སྙིང་རྗེ་ཞིག་ཤར་ཏེ་སངས་རྒྱས་མཚན་ནས་བརྗོད་པས་དེ་མ་ཐག་མི་སྐྲ་
ཁམས་པ་ལུས་ཤིན་ཏུ་རིད་པ་ཞིག་བྱུང་སྟེ། འདི་རྣམས་དཀོར་གྱི་བག་ཆགས་ཆེ་
བའི་ལུས་ངན་ཡིན། ཁྲ་བོ་འདི་བཟོ་བོ་དར་རྒྱས་ཡིན། ད་དུང་སྐྱེ་བ་ལྔ་བརྒྱ་ལེན་
དགོས་ཟེར་འདུག་ཅིང་། དེ་མ་ཐག་ངེད་རང་དཀོར་འདི་ཙམ་ཟོས། དགེ་སྦྱོར་ནི་
མི་འོང་། ཤི་བའི་དུས་སུ་ཇི་ལྟར་བྱ་སྙམ་པ་ཞིག་བྱུང༌། ཡང་བླ་བྲང་གི་ལས་ཚན་
གྱི་བརྡ་ཕོག་སྐབས་ཁྲི་ལ་མ་བསྡད་གོང་དུ་མ་རྒན་མྱུར་དུ་ཤིའང་སྲིད་ངེས་ཤི་ན་
སླར་མགོ་སྔས་སུ་འགྲོ་ཆོག་མིན་ཇི་ལྟར་འོང་སྙམ་སྟེ། གཡག་ར་རྒྱབ་ཏུ་ཀུན་རིག་
དབང་དང༌། ཀུན་རིག་གི་ལྷ་ཚོགས་བཞེངས་པར་ཁས་བླངས་ཏེ་ངེད་རང་གི་ལོ་
བཅུ་བདུན་ནས་སུམ་ཅུ་སོ་ལྔའི་བར་གྱི་སྐྲ་བྲེགས་པ་རྣམས་ཕལ་ཆེར་ཡོད་པ།
དགེ་སློང་སངས་རྒྱས་ཚུལ་ཁྲིམས་ཀྱིས་ལམ་འབྲས་ཁང་སྟེང་དུ་སྐ་སེན་གྱིས་སྦྱིན་
སྲེག་བྱས་ཏེ་དེ་འཇིམ་པར་བསྲེས་པ་ད་ལྟ་ཨེ་ཝཾ་བླ་བྲང་གི་གཡབ་ཆེན་ན་ཡོད་
པའི་ཀུན་རིག་གི་ལྷ་ཚོགས་ལྡེར་བཟོ་སྒྲོས་ལྡན་རྣམས་དྲིན་ལན་དུ་བཞེངས་པ་
ཡིན། ལོ་དེའི་ཟླ་བ་དྲུག་པའི་ནང་དུ་མ་རྒན་ན་ཞིང་བདུན་པའི་ཚེས་བཞི་ལ་ངེད་
རང་སོང་སྟེ། ཀུན་རིག་དབང་ཕྱིར་བཟློག་བཅས་བྱས་པས་ཞག་གསུམ་ནས་དུས་
ཀྱི་སྐྱེས་ཆེན་བཏེགས་སོང་བར། ཞག་གསུམ་གྱི་ཐོག་ཕོ་འདེབས་དབང་བསྐུར་
བྱས་པས་རྨི་ལམ་དུ་ངེད་རང་ཟུར་ཁང་པའི་ཁྱིམ་གྱི་ཐོག་ན་འདུག་པས། རེ་ཞིག་
ནས་ནུབ་ཀྱི་ཕྱོགས་སྤེ་རོང་དཀྱིལ་ཁང་པའི་ནག་པོ་རིའི་ཐད་ཀྱི་ནམ་མཁའ་ནས་
སྤྲིན་དཀར་པོ་སྣམ་བུ་དཀར་པོ་བརྐྱངས་པ་ལྟ་བུའི་སྤྲིན་གྱི་སྣེ་མོ་དེ་མ་རྒན་ཕུང་
- 208 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པོའི་ཐད་ཀྱི་ཉེ་འགྲམ་དུ་ཟུག་ལ་ཁད་ལ་བདེ་སྤྱོད་ཡོད་པའི་ཐོག་ནས་རང་རྡོལ་
གྱིས་པདྨ་དམར་པོའི་སྡོང་པོ་ཁྲུ་གང་ཙམ་མེ་ཏོག་དམར་པོ་མང་ཞིང་ནགས་ལྷའི་
དབྱིབས་ཅན་ཆེ་བ་ཞིག་རྡོལ་བྱུང་བར་ཁྱིམ་འདིའི་ཐོག་ཏུ་འདི་མི་རྡོལ་སྙམ་པ་
ཞིག་བྱུང་འཕྲལ། འཇའ་སྤྲིན་དེའི་སྦུག་ཏུ་མེ་ཏོག་དེ་གཏུམས་པ་ལྟ་བུས་སྐད་ཅིག་
ལ་ཡལ་སོང་བ་ཞིག་རྨིས་པས། སྔ་སོར་ཁམས་ལ་འགྲོ་སྐབས་ན་གྲང་མོ་ཆེར་
བྱུང་བའི་རྨི་ལམ་ལྟར་ལོ་གསུམ་བསྒྲུགས་པ་ཡིན་ཟེར་བ་ཁམས་སུ་བསྡད་སྐབས་
དང༌། ཡང་ཟླ་བ་གསུམ་བསྐྱར་དུ་བསྒྲིགས་ཟེར་བ་ཡར་སླེབས་ནས་ལོ་གསུམ་བླ་
བྲང་དུ་བསྡད་པ་དེ་ལ་བལྟ་བ་དང༌། ཕྱུག་གཞུང་པའི་ཁང་པའི་ཚོམས་འདྲ་མོ་དེ་
ཟུར་ཁང་བའི་ཚོམས་སུ་མ་རྒན་ཕུང་པོ་བཞག་ལུགས་དང་ཡོལ་བ་རྒྱབ་ལུགས་
སོགས་ ཇི་ ལྟ་ བ་ བྱུང་ སོང༌། ཞག་ལྔ་ ནས་ཕུང་པོ་བཏོན་ པར་ སེར་སྐྱ་ཀུན་གྱིས་
གཟིགས་པར་ནམ་མཁར་འཇའ་སྤྲིན་ངོ་མཚར་བ་ཁ་དོག་སྣ་ཚོགས་པ་རྣམ་པ་དུ་
མ་ཤར་བ་དང༌། ལྷག་པར་འཇའ་ཕུང་པོའི་ཐད་ནས་ཟུག་པ་སོགས་ངེས་ཤེས་
འདྲོངས་ པ་ རང་བྱུང་སོང་། དེའི་དགེ་རྩར་ ཁོ་རང་ཚང་ གིས་ བསྙེན་རྒྱས་ཉིན་
གཅིག །མ་རྒན་ རང་ གི་ ཁ་ཆེམས་ ལྟར་བྱུ་རུའི་ཕྲེང་བ་ལ་ངེད་ རང་ གིས་ རིན་
བཏོན་ཏེ་ཉིན་གཅིག །ངེད་རང་གིས་ཉིན་གཅིག་བཅས་བཙུགས་ནས་གཞན་ཡང་
དགེ་བ་འོས་བབ་བྱས་ཤིང་ལོ་དེའི་དབྱང་སྟོན་རྣམས་སུ་ཨེ་ཝཾ་པའི་ལམ་འབྲས་
རྣམ་ཐར་ཁ་སྐོང་གདན་རབས་ནོར་བུའི་ཕྲེང་བའི་འཕྲོས་སངས་རྒྱས་ཕུན་ཚོགས་
ཕྱིན་ནམ་མཁའ་བསམ་འགྲུབ་ཡན་ཆད་ངེད་རང་གིས་ཚིག་བསྒྲིགས་ལེགས་
སོགས་མཁས་ པའི་ གསུང་ གི་ཆ་ཤས་ ཏིལ་འབྲུ་ཙམ་ཡང་མི་འོང་རུང༌། སྔོན་
བསྐལ་བཟང་གི་དེ་བཞིན་གཤེགས་པ་རྣམས་ཀྱིས་བྱང་ཆུབ་ཏུ་སེམས་བསྐྱེད་པའི་
- 209 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དུས་སུ་དངོས་པོ་སྣ་རེའམ་ཚིགས་སུ་བཅད་པ་གཅིག་གིས་བསྟོད་པ་རེ་ཕུལ་ཏེ་
བྱང་ཆུབ་ཏུ་སེམས་བསྐྱེད་པའི་ཚེ་མ་འོངས་པར་སངས་རྒྱས་སུ་ལུང་བསྟན་པ་
བཞིན་དུ་བདག་ཉིད་ཀྱིས་ཀྱང་བསོད་ནམས་ཀྱི་ཚོགས་གསོག་པའི་ཕྱིར་ཁ་སྐོང་
ཞིག་བསྒྲིགས་ཏེ། དེའི་སྐབས་སུ་སྡིག་པ་དག་ཅིང་བསོད་ནམས་ཐོབ་པའི་རྟགས་
མང་དུ་ བྱུང་ ཞིང༌། ལྷག་ པར་ འཇམ་ མགོན་ སངས་ རྒྱས་ ཕུན་ ཚོགས་ ཀྱི་རྣམ་
ཐར་བསྒྲིགས་པའི་སྐབས་ཤིག །ངེད་རང་དུས་རྒྱུན་དུ་རྗེ་བླ་མ་འདི་ནི་རྒྱལ་སྲས་
ཇོ་བོ་ཨ་ཏི་ཤའི་སྤྲུལ་པ་ཡིན་སྙམ་པ་ཞིག་བློ་ཡུལ་དུ་འཆར་ཞིང་། ཨེ་ཝཾ་ཐར་རྩེའི་
ཤག་ཆུང་མགུལ་སྐྱིད་དུ་ངེད་རང་འདུག་པ་དེའི་ཤར་ནས་ཞལ་ནུབ་གཟིགས་སུ་
ཁྲི་ཆུང་ཞིག་གི་སྟེང་ན་མཁན་ཆེན་སངས་རྒྱས་ཕུན་ཚོགས་དེ་ཉིད་པཎ་ཞྭ་མནབས་
ཤིང་ཆོས་གོས་ངུར་སྨྲིག་ཏུ་གསོལ་བ་སྐུ་ཤ་སྣུམ་ཞིང་དཔྲལ་བའི་དབྱིབས་སོགས་
འདྲ་སྐུ་འདི་རྣམས་འདྲ་མོར་བཞུགས་པ། མདུན་ན་མ་ཆེན་དཔལ་ལྡན་ཤེས་རབ་
ཡིན་ཟེར་བའི་གྲྭ་པ་ཁྲེབ་སེ་བ་རྒྱ་འགྲམ་འབྲུམ་རྗེས་ཅན་ལ་སྔོ་བསངས་པ་བྱས་
པ་ཞིག་འདུག །ངེད་རང་བསམ་པར་བླ་མ་འདི་ཇོ་བོ་རྗེ་ཡིན་སྙམ་པའི་བསམ་པ་
ཞིག་སྐྱེས་ཚེ་བླ་མས་ཇོ་བོའི་རྣམ་ཐར་རེ་གཉིས་གསུང་ཞིང་ཁྱོད་དང་ང་གཉིས་ཚེ་
རབས་མང་པོར་འབྲེལ་བ་ཆེ་གསུང་ཡང་ ཕྱག་གི་མཛུབ་མོས་མ་ཆེན་ལ་བརྡ་
མཛད་དེ་འདི་ངའི་སྐྱེ་བ་གསུམ་གྱི་ཉེ་གནས་ཡིན་གསུངས་པ་བྱུང་། ཡང་མཁན་
ཆེན་བཀྲ་ཤིས་ལྷུན་གྲུབ་ཀྱི་རྣམ་ཐར་སྐབས་སུ་ངེད་རང་འཕན་ཡུལ་གླང་ཐང་ན་
འདུག་སྙམ་པར་ཉི་མའང་ཤིན་ཏུ་བྲོ་བ་ཞིག་འདུག་པས། ཐང་ཞིག་ན་ཕ་བོང་ཆེན་
པོ་མང་པོའི་སྟེང་ན་བཀའ་གདམས་པའི་དགེ་སློང་མང་པོ་སྣམ་སྦྱར་གསོལ་བ་
མཆིས། དེའི་ དབུས་ ན་ གླང་ ཐང་ པ་ ཆེན་ པོ་ བཞུགས། དེའི་ མདུན་ན་ མཁན་
- 210 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཆེན་ཉིད་དབུ་ཞྭ་ མ་མནབས་ པར་སྣམ་སྦྱར་ སྣུམ་དྲེག་ཅན་ཞིག་ གསོལ་ནས་
བཞུགས་པར་རྨིས་པས་དམ་པ་དེ་ཉིད་གླང་ཐང་པའམ་དེ་ཉིད་ཀྱི་སློབ་མའི་
མཆོག་ཅིག་ཡིན་ངེས་པ་བྱུང་། ཐར་རྩེ་མཁན་ཆེན་ནམ་མཁའ་བསམ་འགྲུབ་ཀྱི་
རྣམ་ཐར་སྐབས་ཤིག །ཐར་རྩེ་རང་གི་རྡོ་གཅལ་ནང་དུ་ངེད་རང་དགེ་འདུན་ཚོ
གས་པ་མང་པོ་དང་བཅས་པ་འདུག་པར། ཐར་རྩེ་མཁན་ཆེན་ཉིད་གཡབ་ཁྲའི་
སྒོ་མདུན་ གྱི་ རབ་གསལ་ཤར་ གཟིགས་ན་ ཁྲི་མཐོ་ཞིང་འབོལ་གདན་དང་ན་
བཟའ་ཐམས་ཅད་སེར་པོ་ཞིག་མཛད་འདུག་པའི་ཕྱག་ན་དགེ་བའི་བཤེས་གཉེན་
ཤ་ར་བའི་རྣམ་ཐར་ཞིག་བསྣམས་ཏེ་གྲྭ་སློབ་ཚོགས་ལ་གསུང་གིན་འདུག་པར་
ངེད་རང་བསམ་པ་འདི་ནི་ཐམས་ཅད་མཁྱེན་པ་ཆེན་པོ་ཤ་ར་བ་དངོས་ཡིན་སྙམ་
པ་དང་། དེའི་ནང་ནས་གྲྭ་པ་ཞིག་གིས་ལངས་ཏེ་འདི་ཁྱོད་རང་བློར་ཤར་བ་ལྟར་
ཤ་ར་བ་ཡིན་ཟེར་བ་རྨིས། དེའི་དབྱར་ཆོས་ལ་སྒྲོལ་མ་དཀར་མོ་ལུགས་གཉིས།
ཉི་མ་སྦས་པའི་ལུགས་གཉིས་ཀྱི་སྒྲོལ་མ་ཉེར་གཅིག །ཡང་ཇོ་བོའི་ལུགས་ཀྱི་
སྒྲོལ་མ་ཉེར་གཅིག །ཇོ་བོའི་ཐུགས་དམ་ཉེར་གཅིག་མའི་རྗེས་གནང་དུས་གཅིག་
ཏུ་གནང་བ་ངག་དབང་བརྟན་རྡོར་གྱི་ཡིག་ཆ། གཉན་གྱི་སྒྲོལ་མ་ཡན་ལག་དྲུག་
པ་མཚན་བརྒྱ་རྩ་བརྒྱད་པའི་ལུང་བླང་བ་བཅས་དང༌། སྒྲོལ་མ་དམར་མོ་རྣམས་
ཀྱི་རྗེས་གནང་དང༌། དེའི་ཞར་ལ་ཚེ་ཁྲིད་ཟླ་བའི་ཆུ་རྒྱུན་གྱི་ཉམས་ཁྲིད་བཅས་
ཕུལ། དགེ་འདུན་རྣམས་ཀྱིས་དེའི་ཚེ་ཆོས་རིམ་སྤྱི་ལྟར་དང་། བར་མཚམས་སུ་
སྒྲོལ་མ་ཁོ་ན་གསུངས་པས་བྱིན་རླབས་ཀྱིས་ཡུལ་ཁམས་ཐམས་ཅད་བདེ་བ་ཞིག་
བྱུང༌། དེ་ལོ་ཟླ་བ་བརྒྱད་པའི་ནང་དུ་གོང་ས་མཆོད་ཡོན་ལྷན་རྒྱས་གཙང་དུ་པཎ་
ཆེན་ ཐམས་ ཅད་ མཁྱེན་གཟིགས་ དང༌ ཡབ་ སྲས་ ཞལ་ འཛོམས་དུ་ཕེབས་ པར་
- 211 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གཙང་ ཕྱོགས་ ཀྱིས་ གཙོས་མངའ་ རིས་ རྫོང་ ཁ་མན་ གྱི་ སེར་ སྐྱ་མཆོག་དམན་
ཐམས་ཅད་ཀྱིས་ཆིབས་བསུ་སེར་ཕྲེང་ཞབས་བརྟན་ལེགས་འབུལ་དང༌། མངའ་
ཞབས་ ཀྱི་མི་སྡེ་རྣམས་ཀྱིས་གླུ་བྲོ་ཤོན་གཞས་སོགས་དང༌། ཚེས་བཅུའི་གར་
འཆམ་དང་ལྕགས་ཟམ་པའི་ལུགས་ཀྱི་ཨ་ཅེ་ལྷ་མོར་གྲགས་པ་དང༌། འབྲུག་པ་
རྣམས་སྦེད་དུ་གྲགས་པ་དང༌། ཁ་ཆེ་བལ་པོ་རྣམས་ཀྱིས་རང་རང་གི་ལུགས་ཀྱི་
ཟློས་གར་སྣ་ཚོགས་དང༌། མངའ་རིས་པ་རྣམས་ ཀྱིས་མདོ་དར་བསུ་སྣ་དང༌།
གཞན་ཡང་སྐྱ་སེར་ཐམས་ཅད་ཀྱིས་ན་བཟའ་སྐུ་ཆས་གྲ་གང་འགྲིག །ལྷག་པར་
སྐྱེས་པ་རྣམས་ཀྱིས་སྔར་སྲོལ་གྱི་བོད་ཆས་རྙིང་པ་རྣམས་བོད་ཀྱི་མགུལ་ལྷ་དགྱེས་
ཕྱིར་བསྒྲིགས་པ་སོགས་དགོས་ཚུལ་བཀའ་ཤོག་ཕེབས་པས་ཧ་ལམ་གྲ་སྒྲིག་དོ་
དམ་བགྱིས། སྟོན་ཆོས་ལ་མུས་ཆེན་ཡབ་སྲས་ཀྱི་བཀའ་འབུམ་དང༌། ཟླ་བ་དགུ་
པའི་ཚེས་ལྔ་ལ་ས་མཆོད་དང་དུས་མཉམ་པར་སེར་ཕྲེང་གི་བཀོད་པའི་ཡོ་བྱད་
དགེ་འདུན་བཞི་བརྒྱ་དང་བདུན་ཅུ་དོན་ལྔ་རྣམས་ཐོར་བཀོད་པ་ཕུན་སུམ་ཚོགས་
པ་བྱུང༌། ཟླ་བ་དགུ་པའི་ཚེས་བཅུ་གཅིག་ལ་གཞིས་རྩེར་ རྫོང་བཞུགས་བྲེས་
གཤོང་མ་ཎི་སྒང་པ་དང་སྲད་པ་དུར་ནང་པ་གཉིས་ལ་གཟིགས་འབུལ་དང་། དེ་
རྒྱབ་ནས་ཆིབས་བསུ་བ་ཞབས་དྲུང་ཁག་བཅས་གྲ་བཟང་རྟ་པ་ལྔ་བཅུ་ཐམ་པ་
བཅས་བསྒྲིགས་ཏེ་ཕྱུག་གྲོང་མ་ཎིའི་འགྲམ་ནས་བསྐོར་བས་བཀྲ་ཤིས་ལྷུན་པོ་
གཙོ་བོར་གྱུར་པའི་སེར་སྐྱ་ཐམས་ཅད་ཧ་ལས་པ་ཞིག་བྱུང་། ཚེས་བཅུ་གསུམ་
ཉིན་ཕེབས་མ་གྲུབ་པས་རང་གཞན་ཐམས་ཅད་ཞ་ལུར་བཞུགས་དགོས་པ་བྱུང༌།
བཅུ་བཞིའི་ཉིན་ཕེབས་བྱུང་བར་གོང་དུ་སྨོས་པའི་དགེ་འདུན་ རིས་མེད་ཀྱིས་
གཡོན་ཕྱོགས་ན་མཆོད་རྫས་ཀྱི་བྱེ་བྲག་དང༌། གཡས་སུ་འཇིག་རྟེན་པ་ཕོ་མོ་
- 212 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རྣམས་ཀྱིས་གླུ་གར་དང་རྒྱན་བཟང་སོགས་བལྟ་བས་མི་བཟོད་ པ་བཅས་ཀྱི་
དབུས་ནས་ཆིབས་ཀྱི་ཁ་ལོ་བསྒྱུར་བའི་སྡུན་དུ་ཆིབས་བསུ་བ་སེར་སྐྱ་སྟོང་ཕྲག་
ཕྱེད་གཉིས་ཙམ་འདུག །གོང་ས་ཡོན་མཆོད་ཀྱང་རིམ་བཞིན་ཐོག་མར་སྤོས་ཕོར་
འདྲེན་པ་རྣམས་དང༌། ཆིབས་བེན་གྱི་རིགས་དང༌། འཕྱར་དར་གྱི་རིགས་དང༌། རྒྱ་
གླིང་མདོ་དར་བ་དང༌། བླ་མ་སྐུ་འཁོར་གྲྭ་ཚང་རྩེ་དྲུང་རྣམས་དང་། དེ་ནས་གོང་ས་
སྐྱབས་མགོན་མཆོག་དང༌། མི་དབང་ཆེན་པོ་དཔུང་གི་ཚོགས། དེ་རྒྱབ་བཀའ་
མདའ་རྩིས་གསུམ་ཤེར་དབང་སྡེ་པ་དྲུང་འཁོར་རྒྱ་ལུའི་ཆས་སུ་ཞུགས་པ་སོགས་
བལྟ་བས་མི་བཟོད་ཅིང༌། སྐལ་པ་བཟང་པོ་འདི་འདྲའང་མཐོང་བ་ངོ་མཚར་ཆེ་
སྙམ་པ་བྱུང་། ཞ་ལུར་ཆོས་མཇལ་དང་ཚོང་འདུས་སུ་ཞག་བཞུགས་བཀའ་དྲིན་
སྐྱོང་བར་མཇལ་དར་སེར་སྐྱ་ཐམས་ཅད་ཀྱིས་ཕུལ་ཏེ་བྱིན་རླབས་ཞུས། བཞུགས་
སྒར་སྟོབས་ཆེ་ཞིང་བཅའ་བཀོད་ལེགས་པ་སོགས་ཐམས་ཅད་ནས་དཔལ་ཕུན་
སུམ་ཚོགས་པ་འདུག །སང་བཅོ་ལྔའི་ཉིན་བཀྲ་ཤིས་ལྷུན་པོར་ཆིབས་བསྒྱུར་གྱི་
སེར་ཕྲེང་སོགས་སྔར་གྱི་ཐོག་ཏུ་བཀྲ་ཤིས་ལྷུན་པོའི་ཕྱོགས་གཏོགས་ཀྱི་དགེ་
འདུན་སྟོང་ཕྲག་བཞི་ཙམ་དང་། སྔགས་པ་གྲྭ་ཚང་གི་དགེ་སློང་རྣམས་ཀྱིས་གོས་
ཆེན་རྡོ་རྗེས་ལམ་མའི་སྣམ་སྦྱར་ཤ་སྟག་བསྣམས་ཤིང་ཕྱག་ཏུ་སྦུབ་སིལ་ཕོ་བྲང་
མ་དང་གསེར་རྔ་ཁོ་ནའི་འགྲིག་བཅས་རྔམ་བརྗིད་ཤིན་ཏུ་ཆེ་བ་དང་གཞིས་རྩེ་
རྫོང་ནས་གཙང་ཆེན་ཆོས་ཀྱི་རྒྱལ་པོའི་བཀྲ་ཤིས་ཁྲ་རིང་གི་དར་ཐག་དཔྱང་ཞིང་།
གཞན་ཡང་ཡུལ་གྲུ་དེ་དག་ནས་ལྷ་བསང་གི་དུད་པ་སྤྲིན་ལྟར་གཏིབས་ཤིང་དར་
འཕྱར་དུང་འབུད་སོགས་བཀོད་པ་ཕུན་སུམ་ཚོགས་པ་འགྲོ་བ་ཀུན་གྱི་དང་བ་
འདྲེན་པ་བྱུང་ཞིང༌། ཉི་མ་ཡང་ཤིན་ཏུ་དྲོ་བ་དང་ཡུལ་ཕྱོགས་ཐམས་ཅད་བག་
- 213 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༣༢༽
ཕེབས་ཤིང་སྐྱ་རྒྱལ་བ་སོགས་བྱིན་རླབས་ཀྱི་གཟི་འོད་འབར་བས་འཇིག་རྟེན་
དབང་ཕྱུག་གི་རྣམ་འཕྲུལ་ལས་གཞན་དུ་ནམ་ཡང་མི་འགྱུར་སྙམ་པ་བྱུང་། ཐོག་
མར་བླ་བྲང་རྒྱལ་མཚན་མཐོན་པོར་ཡབ་སྲས་མཇལ་སྤྲོད་དང༌། བཞུགས་གནས་
ཕན་བདེ་ཐོས་བསམ་གླིང་དུ་མཛད་པར་སོ་སོས་ཞབས་བརྟན་འབུལ་བ་སོགས་
ནི་ རི་ལྟར་སྤངས་ཤིང་མཚོ་ལྟར་བསྐྱིལ་བ་དང༌། གཞིས་ རྩེ་མངའ་ ཞབས་ ཀྱི་
གསོལ་སྟོན་ཞབས་བརྟན་དང་དུས་བསྒྲིགས་ཏེ་དེ་སྐབས་ངོར་ནས་མཁན་པོ་གྲྭ་
མང་ཐམས་ཅད་ཀྱི་ལེགས་འབུལ་དུ་ཐར་རྩེ་མཁན་ཆེན་དང་ངེད་རང༌། ཀླུ་ལྡིང་
ཞབས་དྲུང་རིན་པོ་ཆེ། ཁང་སར་ཕྱག་མཛོད་རྣམས་ཡོད་པར་མཇལ་ཁ་བཟང་
ཞིང་བཀའ་དྲིན་ཆེ་སྐྱོང་ གིས་ གསོལ་སྟོན་དང་གནང་སྦྱིན་ལྔ་ཟུར་གྱི་སློག་ཆ་
བཟབས་པ་བྱུང་། དེ་ཉིན་ཞབས་བརྟན་གྱི་ཞལ་འདོན་དགེ་དགོན་རྙིང་པ་གངས་
ཅན་ཆོས་སྡེ་བས་མཛད་སོང་རུང་། དབུས་ཕྱོགས་ཀྱི་དགེ་འདུན་རྣམས་ཀྱི་གསུང་
གདངས་ཆེ་བའི་རྗེས་སུ་འགྲོ་བ་ནི་ལྟ་ཞོག །དགོན་ཆུང་ཞིག་གི་རྣམ་དཔྱོད་ཀྱང་
དོད་དཀའ་བ་བྱུང་། དེར་མ་ཟད་གངས་ཅན་བླ་མའི་མཚན་སྨོས་པའི་སྐབས་ནས་
བསྐལ་བཟང་རྒྱ་མཚོ་ཞེས་བརྗོད་དགོས་པ་ལ་བློ་བཟང་ཡེ་ཤེས་དབང་པོ་ཞེས་
མཚན་ནོར་བ་སོགས་གང་ཅི་ནས་བག་བྲོ་བ་ཞིག་ནི་མ་བྱུང་སོང་། གོང་ས་རིན་པོ་
ཆེ་བཀྲ་ཤིས་ལྷུན་པོར་ཞག་ཉི་ཤུ་སྐོར་བཞུགས་ཤིང་མར་ལམ་རོང་ཆེན་ནས་
ཆིབས་བསྒྱུར་གནང་སོང་བ་ཆིབས་སྐྱེལ་དུ་ཞབས་དྲུང་སྐུ་ངོ་རྣམས་ཀྱིས་ཕེབས་
སྐྱེལ་མ་དགོས་པར་ཕྱག་མཛོད་རྣམས་ཀྱིས་ཆོག་པར་གྱུར། དེ་སྐབས་མངའ་རིས་
རྫོང་ཁ་མན་གཙང་ཕྱོགས་ཀྱི་བསྟན་འཛིན་སྐྱེས་ཆེན་ཕྱོགས་རིས་སུ་མ་ཆད་པ་
ཐམས་ཅད་ཕེབས་དགོས་པའི་ནང་ནས་དཔལ་ས་སྐྱ་པ་ཆེན་པོ་ཀུན་དགའ་བསོད་
- 214 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ནམས་རིན་ཆེན་པ་དཔོན་གཡོག་སུམ་བརྒྱ་སྐོར་གཞིས་རྩེར་ཕྱག་ཕེབས་པ་ནས་
མཇལ་ བ་ཞུས་ཐོག །ཨེ་ཝཾ་དུ་ཚུར་ལམ་ཕེབས་དགོས་ཀྱི་སྙན་སྒྲོན་ཕུལ་བར་
ལེགས་ ཚུལ་ གྱི་ བཀའ་ ཞེས་ ཕེབས། དེ་ ཞོར་ མངའ་ རིས་ གུང་ སྐུ་ ཞབས་ ཀྱང་
མཇལ་ ཁ་ ཞུས་ཤིང༌། མི་དབང་ རིན་ཆེན་ནི་སྐབས་དེར་མཇལ་ ཁ་ སྟབས་མ་
འགྲིགས། རྒྱལ་ དབང་ ཆིབས་ བསུར་ ཕེབས་ སྐབས་ ཨེ་ ཝཾ་ པའི་ བླ་ མ་ འདུས་
ཚོགས་ཐམས་ཅད་སྐུ་ཁམས་བཟང་ཞིང་ཡོ་བྱད་རྣམས་བོར་ཟེག་མེད་པར་ལེགས་
རབ་ཞིག་བྱུང༌། ཉི་ཤུ་སྐོར་ལ་ས་སྐྱ་པ་ངོར་དུ་ཆིབས་བསྒྱུར་མཛད་པར་བསུ་བ་
སེར་ཕྲེང་ཞབས་ཏོག་བརྟན་ཞབས་སོགས་ཐམས་ཅད་ནས་འགྲན་བྲལ་དང༌། བླ་
བྲང་རང་ནས་ཀྱང་གང་ཅིའི་གྲ་འགྲིགས་ཀྱི་ཐུགས་དགེས་བཞིན་ཨེ་ཝཾ་གཙུག་
ལག་ཁང་ཆེན་པོར་ཚེ་དབང་གྲུབ་རྒྱལ་མ་ཞིག་ཚོགས་ཆེན་ལ་བསྩལ་ཏེ་སྐལ་བ་
བཟང་པོ་བྱུང་ཞིང༌། དེ་ཐོག་ཕུན་ཚོགས་ཁང་གསར་བའི་གསོལ་སྟོན་ཐོག་མཁན་
པོ་སྤྱིས་ཞབས་བརྟན་རྒྱས་པ་ཕུལ། ཡུལ་པ་རྣམས་ལ་རོང་པོའི་བཀའ་སྒྲུབ་རྒྱབ་
ཏུ་བྱིན་རླབས་རེ་གནང་བར་ཕེབས། ཐར་རྩེ་མཁན་ཆེན་ལ་འབུལ་བའི་ཞར་ལ་
ངེད་ལའང་ཚེ་དབང་གྲུབ་ཐོབ་མ་ཞིག་བྱུང་ཞིང༌། དེ་ཞོར་དམ་རྫས་ཕྱག་མདུད་
གནང་ཆ་མང་པོ་མཛད་ཐོག་ཕྱག་མཛོད་ཀྱང་ཕེབས་ཏེ། ཁྱོད་ཀྱིས་དེ་སྔོན་ཡང་
བསྟན་ཕན་གཞན་དང་མི་འདྲ་བ་བྱུང་། ད་དུང་རབ་ཏུ་ཚེ་ནམ་རིང་ངམ་ཐ་ནའང་
ལོ་བདུན་བརྒྱད་བར་དུ་ཨེ་ཝཾ་གྱི་འགན་ཁུར་བྱེད་པར་དེ་རིང་འཇམ་དབྱངས་གོང་
མའི་མདུན་དུ་ཁས་ལེན་དགོས་ཀྱི་བཀའ་ཕེབས་བྱུང་རུང་། ཇི་ལྟར་ཁས་བླངས་
ན་ཡུན་རིང་ནི་མི་ཐུབ་པས་བཀའ་དང་འགལ་སྙམ་སྟེ་ལོ་གཉིས་ཁས་བླངས། དེ་
ནས་གདན་ས་ཆེན་པོར་ཆིབས་ཀྱི་ཁ་ལོ་སྒྱུར་བ་བླ་བྲང་ཁག་ཐམས་ཅད་ཀྱིས་རྟ་
- 215 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
ཚོ་བར་ཆིབས་སྐྱེལ་ཞུས། ཚུར་ལམ་དཔོན་སློབ་ཐམས་ཅད་ལ་ལ་ཚུར་ནང་དུ་
གསོལ་ཇ་སོགས་དལ་བར་ཞུས། རིམ་གྱིས་ན་བཀྲ་ནའང་གསོལ་ཇ་ཞུས་ཐོག་མི་
སེར་རྣམས་ཀྱིས་བྱིན་རླབས་མཇལ་ཁ་ཞུས། དེ་ཉིན་རྟེན་འབྲེལ་གྱི་དབང་གིས་
ངོར་དགོན་ནས་དར་འཕྱར་དུང་འབུད་བགྱིས་ཤིང་ཡར་ལམ་བླ་བྲང་དུ་ཐམས་
ཅད་ལ་གསོལ་ཇ་དང་གསོལ་གྲོ་རེ་ཞུས་ཏེ་དེ་ཉིན་ཉི་མ་གཞན་ལས་རིང་ཞིང་དྲོ་
བ་ བྱུང༌ ། སྟོན་ དེར་ བསྐང་ བ་ བརྒྱ་ ཚར་ ཉིན་ ཁྲི་ འདུ་ ནས་ བླ་ མ་བློ་ གྲོས་ ཕུན་
ཚོགས་ཕེབས་པས་ཀྱང་ཐོག་མར་དབང་ཁང་དུ་སྙན་དར་དང༌། གསེར་རྡོག་པོ་
ཆེ་བ་ཞིག་དང་དངུལ་གྱི་ཕོར་པ་འཕར་ཇ་བཅས་དང་། དེ་ནས་སྒར་པ་བྱིང་སླེབས་
ནས་གཙུག་ལག་ཁང་དུ་བཀྲས་དར་གོས་ཡུག་ལིང་ཡུག ། གསེར་ཞོ་དྲུག་བརྒྱ་
སྐོར། ཇ་འཁོར་དྲུག་བརྒྱ་དང་དྲུག་ཅུ། རྟ་དྲེའུ་མཛོ་གཡག་མང་བ་བཅས་དང༌། ལྷོ་
དྲུང་བླ་མས་ཀྱང་གསེར་སྲང་ཁ་ཤས། ཇ་འཁོར་དྲུག་སུམ་ཅུ་སྐོར། གཞན་ཡང་
སྟོད་སྨད་ཀྱི་སྒར་པ་གྲྭ་རྒྱུན་བརྒྱད་བརྒྱ་དང་བདུན་ཅུ་དོན་གསུམ་དུ་ལོངས་པའི་
འབྱོར་པས་བསྙེན་བཀུར་བཟབས་པར་གྱུར། འབྲུག་པའི་ཡུལ་ནས་ཀྱང་སྔ་ཕྱིར་
འབུལ་བ་དང་འབྲས་ལྟང་རྩེ་བཞི་བརྒྱ་སྐོར་བྱུང༌། ལྷོ་སྤེའི་ཤིའི་དགོན་དུ་སྣར་
ཐང་གི་པར་མའི་བཀའ་འགྱུར་ཞིག་གྲོགས་དན་གང་དྲག་གིས་ཕུལ། སྡེ་དགེ་
ཆོས་རྒྱལ་བསྟན་པ་ཚེ་རིང་ནས་ཀྱང་ངེད་རང་ཁྲིར་སླེབས་ཐོག་བཀའ་འགྱུར་བར་
ཐོག་མའི་ཡོན་འབུལ་ཕུད་ཀྱི་ཇ་མང་བ་དང༌། ཚོང་དཔོན་སྟན་གྱོན་གྱི་བསྔོ་རྟེན་
མང་འགྱེད་རྒྱ་ཆེ་ཞིང༌། དཔོན་མོ་ཚེ་དབང་འཚོ་དུས་ཀྱི་ཆོས་ཉིད་དུ་ཕེབས་པའི་
བསྔོ་རྟེན་མང་འགྱེད་རྒྱ་ཆེ་བ་སོགས་དང༌། བཀའ་ཤོག་ནང་དུ་ཁྱོད་སྡེ་དགེར་འོང་
སྐབས་ ཁོང་ གི་ བསམ་ པ་ རྫོགས་ པའི་ མཐུན་རྐྱེན་གཞན་དབང་དུ་སོང་ བས་
- 216 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལེགས་པ་ཞིག་མ་བྱུང་རུང༌། ད་ཆ་ང་ཡོན་བདག་རྒན་བུ་དང་ཁྱོད་མཆོད་གནས་
རྙིང་པ་ལྟ་བུའི་རྟེན་འབྲེལ་ཞུ་གསུངས་པའི་བཀའ་ཤོག་ཀྱང་ཕེབས་པའི་བདག་
རྐྱེན་བཟང་བར་བྱུང་བས་ཐུགས་ལ་བཏགས། ནུབ་གཅིག་རྨི་ལམ་དུ་བླ་བྲང་གི་
ན་བཀྲ་ཟེར་བའི་ལྕང་ར་ནང་དུ་ངེད་རང་སླེབས་འདུག་པར་ལྕང་མའི་གསེབ་དེ་ན་
ཙནྡན་གྱི་སྡོང་པོ་ཞིག་འགྱེལ་འདུག་པ་དང་མི་སྐྱ་བོ་ཞིག་བྱུང་སྟེ། ཁྱོད་རང་ཙནྡན་
འདི་དུམ་བུར་ཆོད་ལ་དཔལ་མགོན་གྱི་སྐུ་ཞིག་བཞེངས་ཟེར། དེ་ནས་དུམ་བུ་
གཉིས་སུ་བཏང་བའི་གཅིག་གྲྭ་པ་ཞིག་གིས་ཁུར། གཅིག་སྤེ་རོང་གུ་རུ་ཚེ་བརྟན་
ཟེར་བའི་མི་སྡིག་ཅན་ཞིག་ཡོད་པས་ཁུར་ཏེ་བླ་བྲང་དུ་བསྐྱལ་སོང་། །
ད་སྐུ་ཇི་ལྟར་བཞེངས་སྙམ་ཚེ་ཕན་ཁང་དུ་ངེད་རང་སླེབས་འདུག་པས་ཕན་
ཁང་གི་གཟིམས་ཆུང་སྒོ་འགྲམ་རབ་གསལ་གྱི་བྱང་ངོས་ལ་གྱང་གི་ཁུང་བུ་ཞིག་
ཡོད་པ་དེ་ཡིན་སྙམ་པའི་གྱང་གི་ཁུང་ཆེ་བ་ཞིག་ན་སྙན་དར་བསམ་གྱིས་མི་ཁྱབ་
པའི་གསེབ་ན་ཙནྡན་ལས་གྲུབ་པའི་ཞལ་བྲམ་གཟུགས་ངོ་མཚར་བ་ཕྱག་གཡོན་
པས་ཀྲྀཎྞ་ས་རའི་རྭ་དུང་འཛིན་པ། ཕྱག་གཡས་ཀྱིས་ཐོད་པ་བདུད་རྩིས་གང་བ་
བསྣམས་ཤིང་ སྐུ་མདོག་ སྨུག་ སང་ ངེ་ བ་འོད་མེར་མེར་བྱེད་ པ་ ཞིག་ འདུག །
གསོལ་བ་བཏབ་སྟེ་ཡང་ཡང་མཇལ་བས་དཔལ་མགོན་ཞལ་གྱི་སྐུ་དེ་རིམ་གྱིས་
ཞལ་གཡས་སུ་བསྐོར་ཏེ་སྐུ་རྒྱབ་ཚུར་བསྟན་ནས་མཐར་ཡལ་སོང་བ་ཞིག་རྨིས།
དེའི་སང་ཉིན་བླ་བྲང་གི་གཟིམས་ཆུང་གི་བང་སྟེང་ས་པཎ་གྱི་ཤོག་ཀ་ལི་འཇོག་
ས་ཞིག་ཡོད་པར། དེར་གཞན་ཞིག་ལེན་དགོས་བྱུང་བས་དེ་ན་སྔར་རྩིས་སྤྲོད་
སྐབས་མ་མཐོང་བའི་ཞལ་གྱི་སྐུ་ཐང་ཁའུ་མའི་བཀོད་པ་བྱས་པ་རྨི་ལམ་དུ་ཇི་ལྟར་
མཇལ་བ་བཞིན་བྱུང་བས་སེམས་དགའ་བ་ཞིག་བྱུང་། ད་ལྟའི་ཨེ་ཝཾ་གྱི་གཟིམས་
- 217 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཆུང་རང་ན་བཀྲམ་ཡོད་ཅིང་། དེ་དང་འདྲ་བ་ཞིག་སྡེ་དགེ་ལྷུན་གྲུབ་སྟེང་གི་བླ་
བྲང་ནའང་ཡོད་འདུག་པ་མཐོང༌། ལོ་དེའི་ ལམ་འབྲས་རྒྱབ་ ཆོས་ དབང་ལུང་
སོགས་ཅི་དགོས་དང༌། རབ་ཏུ་བྱུང་བ་དང་བསྙེན་པར་རྫོགས་པ་སྒྲུབ་པ་སུམ་
བརྒྱ་དང་བརྒྱད་ཅུར་ལོངས་པ་སོགས་གེགས་མེད་དུ་གྲུབ་ཅིང༌། ཁམས་མངའ་
རིས་ཀྱི་གྲྭ་རྒྱུན་རྣམས་ཀྱི་སོ་སོའི་ཐུགས་བཞེད་བསྐངས་ཏེ་རྫོང་བརྡ་ཞུས། སྒྲུབ་
མཆོད་ཆེན་མོ་བཙུགས་དགོས་པ་སོགས་གེགས་མེད་དུ་གྲུབ། འབྲུག་ལོའི་དབྱར་
ཐོག་ཆར་དཀོན་པ་བྱུང་གཤིས་ལམ་འབྲས་གཙང་ཁང་དང་མགོན་ཁང་རྣམས་སུ་
ཕྲིན་བཅོལ་དང་ཆར་འབེབས་ཀྱི་རིམ་གྲོ་གང་དྲག་བྱས་པས་རྨི་ལྟས་སྣ་ཚོགས་
ཞིག་བྱུང་སྟེ། དབང་ཁང་དུ་ངེད་རང་སོང་བས་གནམ་སྒོ་ནི་བརྒྱབ་འདུག་ཀྱང་
དབང་ཁང་ཐམས་ཅད་འོད་ཀྱིས་ཁྱབ་འདུག །གང་ཡིན་སྙམ་ནས་བལྟས་པས་
གསང་མགོན་གྱི་ཉེ་འགྲམ་ནུབ་ནས་ཤར་དུ་ཞལ་ཕྱོགས་པའི་ལྷ་མོ་འདོད་ཁམས་
མ་སྐུ་རྒྱན་ཆ་ལུགས་སྣ་ཚོགས་དང་བཅས་རྣམ་པ་མཛེས་ཤིང་གཟི་བརྗིད་ཀྱི་འོད་
ཀྱིས་དེ་ཐམས་ཅད་གསལ་ཐུབ་པའི་སྐུ་ཆིབས་ཀྱི་བོང་བུ་དང་བཅས་གསལ་བར་
མཐོང༌། ཐོག་མར་འཇིགས་ཟེང་ངེ་བ་ཞིག་བྱུང་ཞིང་སླར་གསོལ་བ་བཏབ་པས།
ལྷ་མོའི་ཞལ་ནས་འདི་ལོའི་ཆར་འདི་གང་གིས་དབབ་པར་མི་ནུས། ཁྱོད་རང་སང་
ཉིན་ངེད་ལ་བསྐང་བ་ཞིག་དང་ཏིལ་མར་མའི་བསྟོད་པ་སྙན་པར་གྱིས་དང་དེས་
བབས་འོང་གསུངས་ཏེ་ཡལ་སོང་སང་ཉིན་མཆོད་དཔོན་བསོད་ནམས་རྒྱ་མཚོར་
མཆོད་པ་བཤམ་བཅུག །དབུ་མཛད་དཀོན་གཉེར་མཆོད་དཔོན་བཅས་ཁ་ཤས་
ཀྱིས་བསྐང་བ་ཚར་གསུམ་དང༌། ལྷ་མོའི་བསྟོད་པ་ཏིལ་མར་ཚར་གཉིས་གཤར་
འདོན་དང་གསུམ་པ་གདངས་བྱེད་དུ་བཅུག་པས། དེ་ནུབ་ནས་བཟུང་གང་དུའང་
- 218 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཆར་བཟང་པོ་བབས་ངེས་བྱུང་། དབྱར་ཆོས་ལ་རྡོ་རྗེ་འཆང་གི་བཀའ་འབུམ།
སྟོན་ཆོས་ལ་པཎ་ཆེན་བཀའ་འབུམ་ལུང་རྣམས་ཕུལ། སྟོན་དུས་ཀྱི་ས་སྐོར་དང་
བསྐང་བ་བརྒྱ་ཚར་གཏོར་བསྔོའི་རིམ་པ་རྣམས་ཀྱང་ལེགས་པར་གྲུབ། དེ་སྐབས་
རྡོ་རྗེ་འཛིན་པ་བླ་ཆེན་སངས་རྒྱས་དཔལ་བཟང་དྲུང་ནས་མགོན་པོ་ཕྱག་དྲུག་པའི་
རྗེས་གནང་ཆས་ཞུགས་མ་ཞུ་ཉིན། མངའ་རིས་པའི་གྲྭ་པ་འགས་བྱེ་རུ་སྤོས་ཤེལ་
གཡུ་ཤེལ་ཕྲེང་ཁ་ཤས་དང༌། ལྷག་པར་རྟེན་ཁེབས་བཟང་པོ་ཞིག་འབྱོར། དེ་ནུབ་
གཟིམས་ཆུང་དུ་ཉལ་བའི་རྨི་ལམ་དུ་ཁུ་བོ་བླ་མ་བསྟན་འཛིན་ལྷུན་གྲུབ་དེ་ཉིད་ན་
བཟའ་སྣུམ་མེ་རེ་ཞིག་མནབས་ཏེ་བཞུགས་པའི་མདུན་དུ་ཕྱག་དྲུག་པའི་གཏོར་
མ་ཚོགས་བཅས་རྒྱ་ཆེ་བར་བཤམས་འདུག ། གསོལ་བ་བཏབ་པས་ཞལ་ནས་
ཁྱོད་འདི་ཙམ་གྱིས་ཆོག་མི་ཤེས་པ་སྲེད་པ་ཅན་ཞིག་འདུག །ནོར་སྒྲུབ་ཀྱིས་ཅི་
བྱེད། གལ་ཏེ་དགའ་བ་ཡིན་ན་ཚུར་ཤོག་གསུང་། ལངས་ཏེ་ སྐུ་མདུན་དུ་སོང་
བས་ཕྱག་གཡོན་པས་བདག་གི་ལག་པ་གཉིས་ནས་བཟུང་། གཡས་པས་མགོན་
པོའི་འཁོར་དུ་དམ་ཅན་དྲེགས་པ་སྡེ་བརྒྱད་ཡོད་སྙམ་པའི་བསམ་གྱིས་མི་ཁྱབ་པ་
ཡོད་པ་དེ་རྣམས་ཀྱིས་ཕྱག་རྣམས་དུས་གཅིག་ཏུ་བཟུང་སྟེ་བཀའ་བསྒོ་དང་ཕྲིན་
ལས་བཅོལ་ཞིང༌། ཁྱད་པར་འཇིག་རྟེན་ཁམས་ཀྱི་ཟས་ནོར་ཐམས་ཅད་འདིའི་
དབང་དུ་སྡུས་ཤིག་གསུང་། དེ་རྣམས་ཀྱིས་ཀྱང་དེ་ལྟར་བགྱིའོ་སྙམ་པ་ཞིག་ཤར་
ཚེ་གཉིད་སད་དུས་དགའ་ཡལ་བ་ཞིག་བྱུང་། ཟླ་བ་བཅུ་པའི་མཇུག་ཙམ་ལའང་
ནུབ་གཅིག་རྨི་ལམ་དུ་མི་གོས་དཀར་པོ་གྱོན་ཞིང་སྐྲ་ཁམ་སྐྱར་ཡོད་པ་ཞིག་བྱུང་སྟེ་
ཁྱོད་ཀྱི་གཏོར་མ་ལ་ སྤུ་དཀར་པོ་སྐྱེས་ འདུག་ཟེར། མི་བདེན་སྙམ་ནས་ཡར་
ལངས་ཏེ་གཏོར་མའི་ཞལ་ཁེབས་རས་ཡོལ་བསལ་ནས་བལྟས་པས་གཟིམས་
- 219 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ །
ཆུང་གི་གཏོར་བསྔོའི་གཏོར་མ་རྣམས་ལ་གཡག་གི་རྩིད་པ་དཀར་པོ་འདྲ་མོ་འོད་
ཕྲོམ་ཕྲོམ་བྱེད་པ་མང་པོ་སྐྱེས་འདུག་པ་ཤར་ཞིང་གཉིད་སད་ནས་སྔ་དྲོ་བལྟས་
པས་ཅི་ཡང་མི་འདུག །ཞག་ཤས་ནས་མཆོད་དཔོན་བསོད་ནམས་རྒྱ་མཚོས་སྔ་
དྲོའི་གཏོར་ཁ་ཞིག་གསོ་སྐབས་ སུ་དྲན་ཏེ། དེང་སང་དབང་ ཁང་གི་གཏོར་མ་
རྣམས་ལ་སྐྱོན་འདྲ་མེད་དམ། རྨི་ལམ་འདི་འདྲ་ཞིག་བྱུང་བྱས་པས། བདག་གིས་ཞུ་
ནི་མ་ནུས། ཁ་སང་ ཞག་བསོད་ནམས་ལྷུན་གྲུབ་ངེད་ གཉིས་ ཀྱིས་ཡང་ ཡང་
བལྟས་པས་དབང་ཁང་གི་གཏོར་བསྔོ་རྣམས་ཡ་མཚན་ཅན་འདྲ་མོ་འདུག །མིག་
འཁྲུལ་པ་ནི་མིན་ནམ་ཟེར། ཞག་གཅིག་གཉིས་བལྟ་མ་ཁོམ། ཉིན་གཅིག་ངེད་
རང་ དང༌ བླ་ མ་ དཔལ་ བཟང་ ། སྐྱོ་ མདའ་ ཆོས་ རྗེ། སྐུ་ གཉེར་ གཉིས། མཆོད་
དཔོན་དང་བཅས་སོང་བས། ཡི་དམ་གྱི་གོར་རྒྱན་གྱི་གུང་ཕུག་པའི་ཚུལ་གྱིས་
ཆུན་པོ་མདོག་མ་ངེས་པ་སྣ་ཚོགས་འཆར་བ་རེ་རེར་ཟེའུ་འབྲུ་ཏིལ་འབྲུ་ཙམ་ཡོད་
པ་སྣུམ་པ་ཕོན་ཆེ་བ་ཞིག་དང༌། གུར་མགོན་གྱི་གཏོར་མ་ལ་མེད་ཅིང༌། ཞལ་གྱི་
གོར་རྒྱན་གྱི་མཐའ་ནས་ཉི་མའི་དཀྱིལ་འཁོར་གྱི་མཐའི་འོད་ལྟར་མང་པོས་བསྐོར་
བས་ཡ་མཚན་པར་འདུག །ལས་མགོན་དང་སྤྱི་གཏོར་གཉིས་ལ་ནི་དེ་འདྲ་མེད་
འདུག་ཅིང་། དེའི་ཕྱི་ཉིན་ཡང་བསྐྱར་བལྟས་པས་མི་མང་པོས་བལྟས་པའི་སྐྱོན་ཡིན་
ནམ་ཅུང་ཟད་ཉམས་པ་འདྲ་མོ་བྱུང་། གང་ལྟར་གཏོར་མ་རྣམས་དེ་ལོ་འོད་ཕྲོམ་ཕྲོམ་
ཡོད་པ་མ་རུལ་བ། སྲ་ཤིང་མཁྲེགས་པ་ལྕགས་ལྟ་བུར་འདུག་པས་ལམ་ཟབ་ལྷ་
ཁང་གི་གྲགས་པའི་སྐུ་མདུན་དུ་གསུམ་བཞག །སྡེ་དགེ་བླ་མའི་ཕྱག་ཏུ་གཅིག་
ཕུལ། མངའ་རིས་ རབ་ རྒྱས་གླིང་ བླ་མ་བསོད་ནམས་ཆོས་འཕེལ་གྱིས་གཅིག་
བསྣམས་སོང་། རྗེས་ནས་གུར་ཞལ་གྱི་བསྐང་གཏོར་གཉིས་ལའང་དེ་འདྲ་མང་པོ་
- 220 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འདུག་པས་རྗེས་སུའང་བཟང་པོ་མ་གཏོགས་ངན་རྟགས་ནི་ཅི་ཡང་མ་བྱུང་། ཞལ་
གྱི་བེ་བུམ་ནང་དུ་ལས་བཞིའི་རྟགས་ལ་དམ་རྫས་གཏོང་མ་ལ་སྤུ་དེ་འདྲ་བ་འོང་
ཟེར་བ་ནི་འདུག །དེ་རྒྱབ་སྡེ་དགེ་དགོན་ཆེན་དུའང་དེ་བཞིན་ལན་གཉིས། བཀྲ་
ཤིས་ལྟེམ་དུ་དཔོན་གྱི་སྐུ་རིམ་དབང་བཀའ་འབུལ་དུས་ཀྱང་ལྔ་ཚར་ཐམས་ཅད་
ལ་བྱུང་བ་རྣམས་བཟང་པོའི་རྟགས་མ་གཏོགས་ངན་པ་རང་ནི་མ་བྱུང་བས་ཅི་ཡིན་
ནི་མ་ཤེས། སྡེ་དགེ་ནས་ཆོས་རྒྱལ་བསྟན་པ་ཚེ་རིང་གིས་དབུས་གཙང་མཐའ་
དག་དང༌། ཁྱད་པར་ས་ངོར་དུ་འབུལ་བ་མང་འགྱེད་དང་མཆོད་རྫས་བསམ་གྱིས་
མི་ཁྱབ་པ་དང༌། བླ་བྲང་དུའང་དཔལ་ཀྱེ་རྡོ་ རྗེའི་གསེར་སྐུ་སྤུས་ལེགས་དང༌།
མཆོད་རྫས་འགངས་ཆེ་བ། གསེར་དངུལ་ ཇ་ དར། རྟ་དྲེའུ་མཛོ་གཡག་སོགས་
དངོས་པོ་ཀུན་བཟང་མཆོད་སྤྲིན་ལྟ་བུར་གནང༌། ཚོགས་ཆེན་དུ་བསྙེན་རྒྱས་ཟླ་བ་
གཅིག་ལ་དངུལ་ཇ་ཤ་སྟག་དང༌། གྲོལ་ཉིན་དགེ་འདུན་རེ་ལ་གསེར་ཞོ་རེ་ཕྱག་ཏུ་
ཕུལ་ཞིང་། ཁོ་བོ་ཅག་ནས་ཀྱང་སྦྱིན་པའི་བདག་པོ་གཙོ་བོར་གྱུར་པའི་བསྟན་པ་
སྤྱི་སྒེར་དར་ཞིང་རྒྱས་པའི་བསྔོ་བ་དང་སྨོན་ལམ་གང་ཟབ་ཀྱི་མཐུན་འགྱུར་ཞུས་
པར་དེ་སྐབས་རྨི་ལམ་སྣ་ཚོགས་ཞིག་བྱུང་བ་ལ། དེའང་དེ་ནུབ་ནམ་ཕྱེད་ཀྱི་སྐོར་
ངེད་རང་གིས་བླ་བྲང་གི་སྟེང་ནས་བལྟས་པས་དགོན་པའི་མདུན་དང་གཡག་ར་
བཅས་ན་ས་གཞིར་མི་ཤོང་བ་ལྟ་བུའི་གུར་གཡབ་དང་ཤིན་ཏུ་ཐ་མས་ཕྱར་
ཐེར་ཕུབ་པ་སེར་གཟུགས་ཅན་དང་ལྷག་པར་སྐྱེ་བོ་ཕོ་མོ་རྒས་པ་དང་དར་བབ་
བཅས་གྲངས་མེད་ཞིག་ཉམ་ཐག་པོ་མཆིས་པ་དགོན་ནང་དུ་ནི་མི་འོང་འདུག་པ་
ངེད་རང་བསམ་པ་འདི་རྣམས་ཅི་ཡིན་སྙམ་པས་མི་སྐྱ་བོ་སྐྲ་ཁམ་པར་སོང་བ་ཞིག་
མདུན་དུ་བྱུང་ནས་ཁྱོད་ཀྱིས་འདི་ཐམས་ཅད་ལ་བྱིན་རླབས་དང་སེམས་བསྐྱེད་
- 221-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
བསྔོ་བ་སྨོན་ལམ་གྱིས་ཟེར། མང་པོ་འདི་ཇི་ལྟར་བྱེད་དགོན་ནང་དུ་ནི་འོང་མི་
ཆོག་བྱས་པས། ཁྱོད་རང་སྒྲུབ་ཁང་གི་ལྟག་ཏུ་སོང་། ངས་ཐམས་ཅད་ལ་བརྡ་ཕྱེད་
པས་བསྐོར་བ་འོང་བའི་ཞར་ལ་བྱིན་རླབས་གྱིས་ཟེར། དེ་ལྟར་བྱ་སྙམ་པས་སྙིང་
རྗེ་ཆེན་པོ་ཞིག་གི་སྒོ་ནས་བླ་མ་དཀོན་མཆོག་ལ་གསོལ་བ་བཏབ། དེ་བཞིན་
གཤེགས་པ་མང་པོའི་མཚན་བརྗོད་ཅིང་ཆོས་སྐྱོང་ལ་ཕྲིན་ལས་བཅོལ། ངེད་རང་
སྒྲུབ་ཁང་བླ་བྲང་སྟག་གི་སྐོར་ལམ་ནང་དུ་བསྡད་དེ་ལག་པ་བརྐྱངས་པས་སྐོར་
ལམ་ཕྱིར་སླེབས་པ་བྱུང་སོང་བ་དེའི་འོག་ནས་གཤར་བས་ཐམས་ཅད་ཀྱིས་ངེད་
ཀྱི་མིང་ནས་འབོད་ཅིང་སྨོན་ལམ་འདེབས་ཀྱིན་སོ་སོས་རྒྱབ་ན་ཁུར་པོ་ཆེན་པོ་རེ་
རེ་ཁུར་ སྙམ་ པ་དང༌། གཟུགས་དབྱིབས་སྣ་ཚོགས་པ། ཉམ་ང་ཞིང་བག་ཚ་བ།
ནད་ཀྱིས་གདུངས་པ། འཁར་བ་ལ་བརྟེན་པ། ལ་ལའི་རྒྱབ་ན་གྲོད་པ་དབུགས་
ཀྱིས་བརྒྱངས་པ་ཁུར་བ་སོགས་བརྗོད་ཀྱིས་མི་ལང་བར་འདུག་པ་ཐམས་ཅད་
དགའ་ཞིང་རིམ་པ་བཞིན་སྐོར་ལམ་བརྒྱུད་དེ་ལ་ཆུང་ལ་ཁར་གཤར་སོང་བ་རྨིས་
པས་རྒྱལ་པོའི་ཕྱག་ཟོག་འདིའང་གཞན་ལས་ཉེས་པ་ཆེ་བ་ཡིན་འདུག་པས་རྗེས་
འབྲངས་ཀྱང་དེ་ལྟར་དུ་འབྱུང་བ་སྣང་། ཡང་དེ་ནུབ་ཐོ་རངས་ཀྱི་རྨི་ལམ་དུ་ཁོང་
སེར་སྐྱས་གསང་མགོན་མཇལ་དགོས་ནན་གྱིས་ཞུས་བྱུང་བས་མཇལ་ཁ་ཞིག་ཇི་
ལྟར་ལེགས་སྙམ་ནས་ངེད་རང་གིས་ལྡེ་མིག་ཁྱེར་སོང་བས་སྒོ་དེ་ནུབ་ཏུ་དོད་
འདུག །སྙན་དར་བསལ་ཏེ་སྒོ་ཕྱེ་བའི་ནང་ན་དཀར་མེ་ཆུང་ངུ་གསལ་ལ་དྭངས་པ་
ཞིག་འདུག་པ་འདི་སྤར་ནས་ལོ་མང༌། ད་དུང་ལོ་གསུམ་ཡིན་ཟེར་མ་ཐག་དཀར་
མེ་དེ་མནལ་ཏེ་མུན་ནག་ཏུ་སོང་བས་བསྟན་པ་ཚེ་རིང་དེ་ཉིད་བར་ཆད་ཀྱི་དབང་
དུ་མ་སོང་ན་ལོ་གསུམ་གྱི་སྐུ་ཚེ་ཡོད་འདྲ་རུང་བར་ཆད་ཡིན་པའི་ལྟས་སུ་འདུག །
-222 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཡང་དེའི་འཕྲོས་ནས་གཙུག་ལག་ཁང་དུ་སོང་བས་དགེ་འདུན་ཐམས་ཅད་ཚོགས་
ནས་གཙང་ཁང་སྒོར་མར་མེ་བརྒྱ་རྩ་སྤར་ཞིང་གསལ་བར་འདུག །ངེད་རང་ཡང་
ཡར་ནང་དུ་སོང་བས་གཙང་ཁང་གི་སྟོན་པ་དེ་ཉིད་ཀྱི་མདུན་ནའང་མཆོད་པ་མང་
པོ་འདུག །རེ་ཞིག་ནས་མདང་བྱུང་བའི་མི་སྐྲ་ཁམ་པ་ཅན་དེ་མྱུར་དུ་བྱུང་སྟེ།
གཙང་ཁང་གི་སྒོ་ནང་དུ་མཛུབ་བརྡ་བྱེད་ཀྱིན་ཁྱོད་ཀྱིས་ས་འདི་ཡར་སློངས་དང་
འདིའི་ཞབས་ན་བླ་མ་ས་སྐྱ་པ་ཀུན་དགའ་སྙིང་པོའི་སྐུ་ཡོད་ཟེར་མི་བདེན་ནམ་
སྙམ་སྟེ་བསླངས་པས་ས་ཆེན་གྱི་བྲིས་ཐང་རྙིང་པ་སྣུམ་བག་ཅན་ཞིག་འདུག །
འདི་ལྟ་བུའི་འོ་བརྒྱལ་བ་ཅི་ལྟར་དྲག་སྙམ་སྟེ་ཞལ་རྡུལ་སྤྲུགས་བསམ་པས་
རྡུལ་ཆེ་བ་མེད་པ་ཞིག་འདུག །མི་དེ་ན་རེ་ས་སྐྱ་པའི་སྐུ་འདི་དེ་སྔོན་ལོ་གསུམ་ས་
འོག་ཏུ་ལྷུང་སོང་བ་ཡིན། འདི་ཁྱོད་ཀྱིས་བཏོན་པ་ལེགས་ཟེར་བ་ཞིག་རྨིས་བྱུང་
བ་དེ། སྡེ་དགེར་སླེབས་པ་དང་བསྟན་པ་ལ་ཧ་ཅང་མ་ཕན་རུང་མི་གནོད་ཙམ་འོང་
ཞིང་། ལྷག་པར་མགོན་པོ་དྲུག་ཅུ་འདི་ཕུག་ཇི་ལྟར་འགྲོ་རུང་རེ་ཞིག་ཚུགས་པའི་
རྟགས་ཡིན་པ་འདྲ། དེ་ལོར་དཀོར་རྫས་ཀྱི་རྗེས་འབྲངས་འགའི་སྟབས་ཀྱིས་ཡིན་
ནམ་ཇི་ལྟར་ཡིན་རུང་རང་སེམས་ལ་འཁྲི་བ་མེད་ཀྱང་ས་སྐྱའི་འུ་ལག་ཞིག་གིས་
རྟ་ཁྱེར་ཉེས་ལ་བརྟེན་པའི་ལེ་ཁག་གིས་སྐུ་ཚབ་རྣམས་ལ་ཞབས་ཕྱི་གང་འབན་
ཞུས་ཀྱང་དགོངས་པ་ཧ་ཅང་རྫོགས་པ་ཞིག་མ་བྱུང་རུང་བྱ་ཐབས་མ་མཆིས་ཤིག །
བསྟན་ཕན་སྙིང་ནས་བསྒྲུབས་པས་ལྷག་པོར་ཉེས་འགལ་ཡང་མ་བྱུང༌། སྦྲུལ་ལོ་
ཟླ་བ་གཉིས་པའི་ནང་དུ་ནུབ་ཅིག་རེད་རང་དབང་ཁང་གི་ཁྲི་ཐོག་ཏུ་བསྡད།
གཅམ་ཙེ་སེར་པོ་ཞིག་ཡོད་པ་དེའང་གྱོན་ནས་འདུག་པའི་མདུན་གྱི་ནམ་མཁར་
ས་སྐྱ་པཎྜི་ཏ་སྐུ་དར་ལ་བབ་ཅིང་གཞོན་ནུ་ལོ་བརྒྱད་ལོན་པ་ལྟ་བུ་ཕྱག་ཆོས་
- 223 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
འཆད་ ཀྱི་ པོད་ རལ་ དང༌ ། དབང་ ཁང་ ནུབ་ ཀྱི་ རྒྱུད་ དབང་ གི་ དཀྱིལ་ འཁོར་
བཞེངས་ པའི་ ཐད་ ཀྱི་བར་སྣང་ལ་དབུས་ སུ་ རྗེ་ བཙུན་ གྲགས་པ། གཡས་སུ་
འཕགས་པ། གཡོན་དུ་ བསོད་ནམས་རྩེ་མོ་བཅས་ཞལ་ཤར་ གཟིགས་སུ་ཡོད་
པའི་ཕྱག་ནི་བསོད་ནམས་རྩེ་མོ་ཆོས་འཆད། གྲགས་པ་རྡོར་དྲིལ། འཕགས་པ་
ཆོས་འཁོར་ཅན་དུ་བཞུགས་ཤིང་སྐུ་ལས་འཕྲོས་པའི་འོད་ཀྱིས་ཁྱབ་པ་གསལ་
བར་བྱུང་། ངེད་རང་བསམ་པ་ལ་འདི་ལྟ་བུ་ངེད་ལ་འོང་མི་སྲིད་ཅིང་བདུད་ཀྱི་
སྤྲུལ་པའི་ཐབས་སྣ་ཚོགས་ཀྱིས་བསླུ་བའང་སྲིད་སྙམ་སྟེ། རང་ཉིད་དགེས་རྡོར་དུ་
གསལ་ལམ་གྱིས་བཏབ་པའི་ཐུགས་ཀ་ནས་འོད་ཟེར་སྤྲོས་ནས་བླ་མ་ཡི་དམ་
རྒྱལ་བ་སྲས་བཅས་སྐད་ཅིག་གིས་སྤྱན་དྲངས་ནས་སྒོ་མ་བཞིའི་སྔགས་རྒྱས་ཡང་
ཡང་བསྟིམས་པས་སྔར་ལས་ཀྱང་འོད་དང་གཟི་བརྗིད་ཇེ་ཆེར་སོང་བས་དེ་མ་
ཐག་སྙིང་ཐག་པ་ནས་གསོལ་བ་རྩེ་གཅིག་ཏུ་བཏབ་པས། རྩེ་མོའི་ཞལ་ནས་ངེད་
ཀྱི་མིང་ནས་བཟུང་སྟེ་གྲགས་པ་ལ་ཞལ་འཕྲོས་ཀྱི་ཚུལ་དུ་འདི་ཐོག་མ་མེད་པ་
ནས་བསོད་ནམས་བསགས་ཤིང་སེམས་སྦྱངས་པ་ཡིན་པས་བསྟན་པ་དང་སེམས་
ཅན་མང་པོར་ཕན་ཐོགས་གསུང༌། གྲགས་པས་ཀྱང་དེ་ལྟར་ཡིན་གསུངས། རང་
ཉིད་ལུས་ཀྱི་བ་སྤུ་ཆེར་གཡོ་བཞིན་པར་ཆོས་རྒྱལ་མ་ཚར་གཅིག་བཏོན། སླར་
ཡང་གསོལ་བ་བཏབ་པས་རེ་ཞིག་ནས་དབང་ཁང་གི་བྱང་གི་ཁྲི་འགྲམ་ན་མཆོད་
རྫས་ཡོད་པའི་རྒྱན་ཁང་གི་བཤུག་སྒོ་བྱེ་བྱུང་བའི་ནང་ནས་བླ་མ་ས་སྐྱ་པ་ཆེན་པོ་
སྐུ་བགྲེས་ཤིང་འཇོལ་བེར་སྨུག་པོ་རིང་པོ་གསོལ་བ། ཀོང་ རྐེད་སྐུ་ཆིངས་སུ་
གསོལ་བ། ཕྱག་གཉིས་ཀས་བརྟེན་པའི་ཚུལ་གྱིས་རྒྱ་གར་གྱི་རྩྭ་དཱུར་བ་ཚིགས་
ཅན་གྱི་ཕྱག་འཁར་རིང་བ་ཞིག་བཙུགས་ཏེ་ཕེབས་ནས་ཕྱག་གཡོན་པ་ངེད་ཀྱི་
- 224 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པུས་མོར་བརྟེན། གཡས་པས་འཁར་བ་བཟུང་ཞིང་བཞེངས་ནས་འདུག་པས་མི་
བཟོད་པའི་དད་པ་ཆེན་པོས་ཚངས་དབང་མ་དག་པར་ཚར་གཅིག་བཏོན། ཚར་
འཕྲལ་རྗེའི་ཞལ་ནས་ཁྱོད་ཚེ་རབས་མང་པོར་ས་སྐྱ་པའི་བསྟན་པ་དང་སེམས་
ཅན་མང་པོ་ལ་ཕན་ཐོགས་པ་ཞིག་ཡིན་ཚེ་ཇི་ལྟར་འོང་གསུངས། ལན་གསུམ་དུ་
ཕྱག་གིས་བདག་གི་པུས་མོར་ཐུག་པར་མཛད་ཅིང་ད་དུང་རྡོ་རྗེ་འཆང་གི་ཁྲི་
འདིར་ལོ་བཅུ་གསུམ་བསྡད་ན་ས་སྐྱ་པ་དང་ཨེ་ཝཾ་པའི་བསྟན་པར་ཕན་ཐོགས་
ཤིང་མཐར་ཁྱོད་རང་ཕྱག་རྒྱ་ཆེན་པོ་མཆོག་གི་དངོས་གྲུབ་ཀྱང་ཐོབ། འོན་ཏེ་བར་
ཆད་བདུད་ཀྱི་དབང་དུ་འགྲོ་བའང་སྲིད་ཅེས་གསུངས་ཏེ། ཡང་སྔར་གྱི་སྒོ་དེར་ཕེབས་
སོང༌། དེ་ནས་རྗེ་བཙུན་གོང་མ་གཞན་རྣམས་ཀྱང་ཡལ་སོང་བ་ཞིག་བྱུང་། དེ་ལོ་
མངའ་རིས་རབ་རྒྱས་དཔོན་སློབ་བསོད་ནམས་ཆོས་འཕེལ་གྱི་འབུལ་སྐྱེལ་དང༌།
སྒ་སྟོད་ནས་སྤང་ཤར་བླ་མ་བཀྲ་ཤིས་ཕུན་ཚོགས་པ། བླ་མ་ཚུལ་ཁྲིམས་དབང་ཕྱུག་
དང༌། བླ་མ་སངས་རྒྱས་ཡེ་ཤེས་ཀྱི་གཉེར་པ་སོགས་བླ་མ་གཉེར་པ་མང་ཞིང༌།
གསེར་དངུལ་ཇ་དར་གོས་གསུམ་དང༌། རས་ཆའི་རིགས། བྱེ་རུ་སྤོས་ཤེལ། ཤང་
ཐོག །རྟ་དྲེའུ། མཛོ་གཡག་བསམ་གྱིས་མི་ཁྱབ་པའི་དངོས་ཚོགས་འབྱོར་པ་དང༌།
དགེ་འདུན་སྟོང་དུ་བཅུ་གསུམ་གྱིས་ཆག་པ་ཙམ་བྱུང་། ལོ་དེའི་བསྟན་རིམ་གང་
དགོས་རྣམས་ལ་རྩོལ་བ་གང་དྲག་དང༌། གསུང་ངག་གིས་གཙོས་དབང་ལུང་ཁྲིད་
དང༌། ཡི་དམ་ཆོས་སྐྱོང་ནོར་ལྷ་མང་པོའི་རྗེས་གནང་སོགས་སོ་སོའི་བཞེད་པ་
དང་བསྟུན་པར་ཕུལ། རབ་ཏུ་བྱུང་བ་དང་བསྙེན་པར་རྫོགས་པ་སྒྲུབ་པ་བཞི་བརྒྱ་
དང་ཉི་ཤུ་སྐོར་སོགས་དང༌། རིམ་གྱིས་ས་ག་ཟླ་བའི་དཀྱིལ་འཁོར་སྒྲུབ་མཆོད་
བཅས་ལེགས་པར་གྲུབ་ཅིང་སོ་སོར་རྫོང་བརྡ་བཟང་བར་ཕུལ་ཞིང་ཐོན་པ་ཞུས།
- 225 -



O
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཟླ་བ་ལྔ་པའི་མགོར་ཨེ་ནས་འོངས་པའི་ལྷ་བཟོ་ནོར་བུ་ཅན་སོགས་བཞི་དང་ཞ་
ལུར་ཡོད་པ་གཅིག་བཅས་ཀྱིས་གཡབ་ཆེན་དུ་ཀུན་རིག་གི་ལྷ་ཚོགས་དང༌། སྒྲོལ་
དཀར། ཀྱེ་རྡོར་ ལྷ་ མོ་ བརྒྱད། མགོན་ ཁང་ ཤར་ དུ་ འདོད་ཁམས་ དབང་ ཕྱུག་
མ་མདའ་ཚད་ལྷག་ཙམ། ཞལ་བྲམ་གཟུགས་བྱིས་པ་ལོ་བཅུ་གསུམ་པའི་ཚད།
བླ་མ་ཧེ་རུ་ཀ །ཡུམ་ཆེན། ཟངས་ གྲི་ཅན། ལས་མགོན། དུར་བདག །རུ་འདྲེན་
བཅས་ དུས་ གཅིག་ཏུ་བསྒྲིགས་ པ། དམ་ཅན་ཡབ་ ཡུམ་ གྱི་ སྐུ། དབང་ ཁང་དུ་
གཏོར་ སྒམ་ སྒྲོས་ ལྡན་ དང༌། དེའི་སྟེང་དུ་ གུར་ལྕམ་དྲལ། བྲམ་གཟུགས་དུར་
བདག་རྣམས་ལ་གཟུངས་ཞུགས་དང་བཟོ་བཀོད་ལེགས་པ་ཁྲུ་ཚད་ལྷག་པ་རེ་རེ།
ཤེལ་ཕྲེང་རྒྱན་ལྡན་སྤུས་ལེགས་འགངས་ཆེ་བ་གཅིག །གསང་མགོན་མདུན་དུ་
གཏོར་ སྒམ། ལམ་ འབྲས་ ལྷ་ ཁང་ དུ་ གཏོར་ སྒམ། གཙང་ ཁང་ དུ་ གཏོར་ སྒམ།
མགོན་ཁང་གི་སྒོ་ཉམས་གསོས། དྲུག་ཅུ་དང་སྒྲུབ་མཆོད་སོགས་ལ་དགོས་པའི་
ཡོ་བྱད་གསར་སྤོས་སུ་གསེར་རྔ་བཅུ་གསུམ་དང༌། འདན་མའི་སྤྱི་ཁང་དུའང་གཙོ་
བོར་ཁོ་རང་ཚོའི་སྤྱི་ཟོག་ལ་བརྟེན་པའི་གུར་ལྷ་བརྒྱད། ས་ཆེན་རྡོ་རྗེ་འཆང་། ཨ་
གཉན་དམ་ པ། དྲུང་ ཆོས་ རྗེ། ཤར་ ཁང་ པ། བསྟན་འཛིན་ལྷུན་གྲུབ། བྱམས་ པ་
བཀྲ་ཤིས་ ལྷུན་གྲུབ། ངེད་ རང་ བཅས་ ཀྱི་ སྐུ་ བརྙན་རྣམས་ མདའ་ ཚད་ རེ་ རེ།
ཡང་ཕན་ཁང་དུ་ཕྱག་དྲུག་པ། དབྱངས་ཅན་མ། ཡིད་བཞིན་འཁོར་ལོ་ལ་སོགས་
པའི་སྐུ་བརྙན་རྣམས་བཞེངས་པ་ལ་འདོད་གསོལ་གྱི་རིམ་པ་འདི་ལྟར་ཕུལ། ་
༈ ཨོཾ་ སྭསྟི། འཇིག་ རྟེན་ མགོན་ པོ་ འགྲོ་ འདི་ སྐྱོང་ སླད་ དུ། །འོད་ གསལ་ ལྷ་
རིགས་ འཁྲུངས་ ཏེ་ ཀུན་ སྙིང་ ཞེས། །ཐོས་ བསམ་ སྒོམ་ པས་ ཡི་ དམ་ ལྷ་ མང་
གཟིགས། །འཆད་རྩོད་རྩོམ་པས་ཐུབ་བསྟན་སྐྱོང་ལ་འདུད། །གང་འདིའི་སྣང་
བt༤
ཏ26-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བརྙན་མཐོང་ཐོས་དོན་ལྡན་འདི། །སྒྲ་ལྡན་ སྐྱུར་གསུམ་ལྟོས་བཅས་དང་བས་
བཞེངས། །ལེགས་བྱས་དྲི་མེད་ཟླ་འདྲའི་འོད་དཀར་དེས། །ཐུབ་བསྟན་ཀུ་མུད་
བཞད་ པའི་ དཔ ལ་ གྱུར་ ཅིག །འདུས་ ཚོགས་ བཤད་ སྒྲུབ་དུས་འདའ་རྟག་ཏུ་
མཐུན། །ལྟོས་བཅས་ཡུལ་གྲུ་ཚེ་དཔལ་ལོངས་སྤྱོད་དགེ །མི་མཐུན་གེགས་ཞི་ཕྱི་
མར་རྒྱལ་བ་ཡི། །གོ་འཕང་ཐོབ་ནས་འགྲོ་བའི་མགོན་བྱེད་ཤོག །མངྒ་ལཾ། །
༈ ཨོཾ་སྭསྟི། དྲེགས་ལྡན་སྤྱི་བོའི་གཙུག་གིས་ལེགས་མཆོད་ཆེ། །ཐུབ་བསྟན་
ཆོས་ཀྱི་རྔ་ཆེན་རབ་བསྒྲགས་པས། །འགྲོ་ཀུན་ཡང་དག་ལམ་བཟང་ལ་ ཁྲིད་
མཁན། །བློ་གྲོས་རྒྱལ་མཚན་འགྲོ་བའི་མིག་གཅིག་རྒྱལ། །གང་སྐུ་མཐོང་བ་དོན་
ལྡན་ བཞེངས་པ་པོ། །བསོད་ནམས་ རྒྱ་ མཚོའི་དད་ པས་ བསྐྲུན་ པའི་ མཐུས། །
རྒྱལ་བསྟན་ཡུན་གནས་དེ་འཛིན་ཆོས་སྲིད་རྒྱས། །འགྲོ་ཀུན་རྡོ་རྗེ་འཛིན་དབང་
མྱུར་ཐོབ་ཤོག །མངྒ་ལཾ། །
༈ ཨོཾ་སྭསྟི། རྒྱལ་བའི་ལུང་བརྙེས་ཀུན་དགའ་བཟང་པོ་ཞེས། །ས་སྟེང་རྩོད་མེད་
འགྲོ་བའི་མིག་གཅིག་པུ། །མ་འོངས་རྒྱལ་བར་འགྱུར་ཞེས་བསྔགས་ཁྱོད་ལ། །
བདག་ཅག་སྒོ་གསུམ་དང་བས་རྩེ་གཅིག་འདུད། །རྗེ་བཙུན་བླ་མའི་སྣང་བརྙན་
ཟླ་མེད་འདི། །སྒ་ལྡན་སྐྱུར་གསུམ་ལྟོས་བཅས་འབྲེལ་ཚད་ཀྱིས། །བཞེངས་པའི་
དགེ་བས་བསྟན་པ་སྤྱི་སྒེར་རྒྱས། །མཐར་ཐུག་རྗེ་བཙུན་བླ་མ་ཉིད་གྱུར་ཅིག །
མངྒ་ལཾ།
༈ ཨོཾ་ སྭསྟི། མཁས་ བཙུན་ གྲུབ་ པས་ བསྟན་ པའི་ རྒྱལ་ མཚན་ འཛིན། །ནུས་
པས་སྣང་སྲིད་དྲེགས་པ་དབང་དུ་སྡུད། །ཀུན་དགའ་རིན་ཆེན་བཀའ་དྲིན་འཁོར་
མེད་ ཁྱོད། །བྱང་ཆུབ་བར་དུ་ཕྱག་འཚལ་སྐྱབས་སུ་མཆི། །ཉིད་སྐུ་བྱིན་རླབས་
ཁ 227 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གཟི་འབར་བཞེངས་པའི་མཐུས། །སྒ་ལྡན་སྐྱུར་གསུམ་བསྟན་དང་བསྟན་འཛིན་
རྣམས། །ཚེ་ དཔལ་ ལོངས་ སྤྱོད་ སྙན་ གྲགས་རྣམ་དཀར་ འཕེལ། །ཕྱི་མར་རྣམ་
མཁྱེན་གོ་འཕང་རྟག་སྤྱོད་ཤོག །མངྒ་ལཾ། །
༈ །ཨོཾ་ སྭསྟི། རྡོ་ རྗེ་ འཛིན་ པ་ ཤེས་ རབ་ རྒྱལ་ མཚན་ གྱི། །གང་ སྐུ་ བཞེངས་
པས་ལྟོས་བཅས་འབྲེལ་ཡོད་རྣམས། །སྐུ་ཚེ་བཤད་སྒྲུབ་མངའ་ཐང་ལོངས་སྤྱོད་
འཕེལ། །བསྟན་པ་ཡུན་གནས་བྱམས་པའི་སེམས་ཐོབ་ཤོག །མངྒ་ལཾ། །
༈ །ཨོཾ་སྭསྟི། རྡོ་རྗེ་འཆང་དབང་བཀྲ་ཤིས་ལྷུན་གྲུབ་པའི། །སྐུ་མཆོག་བཞེངས་
པས་ལྟོས་བཅས་བདེ་ཞིང་སྐྱིད། །ཐོས་བསམ་བཤད་ སྒྲུབ་བྱ་བས་དུས་འདའ་
ཞིང་། །དཔལ་ལྡན་བླ་མའི་ཞབས་པད་བརྟན་གྱུར་ཅིག །མངྒ་ལཾ། །
༈ །ཨོཾ་སྭསྟི། བསྟན་འཛིན་ལྷུན་གྲུབ་སྐུ་མཆོག་བཞེངས་པའི་དགེས། །འདུས་
པ་ལྟོས་བཅས་བསོད་ནམས་རྡོ་རྗེ་ཡི། །དུག་གསུམ་སྒྲིབ་གཉིས་ཉེས་ལྟུང་ཀུན་
བྱང་ནས། །འདི་འཕོས་དག་པའི་ཞིང་བཟང་ཐོབ་པར་ཤོག །མངྒ་ལཾ། །
༈ །ཨོཾ་ སྭསྟི། མཆོག་གསུམ་ཐུགས་སྲས་སུམ་ལྡན་དཔལ་གྱིས་ཕྱུག །བྱམས་
པའི་སེམས་ལྡན་དམ་ཆོས་མང་དུ་འཚོལ། །རིས་མེད་གདུལ་བྱ་དམན་རྣམས་བུ་
ལྟར་སྐྱོང་། །འཕགས་ནོར་ལེན་ལ་མི་ངལ་འདུན་སེམས་ཅན། །ཁྱོད་སྐུ་བཞེངས་
པའི་ལེགས་བྱས་བྱེད་པོ་ནི། །དགེ་བཅུའི་ཡུལ་བཟང་སྒྲ་ལྡན་སྐྱར་གསུམ་ཞེས། །
མི་དགེའི་སེམས་ སྤངས་ དགེ་བཅུར་སྤྱོད་ལ་སྤྲོ། །འདུས་པ་དཔོན་ རིགས་ སྦྱིན་
བདག་ ཀུན་ གྱིས་ བཞེངས། །རྣམ་དཀར་ འདི་ ཡིས་ ཐུབ་བསྟན་སྤྱི་ སྒེར་རྒྱས། །
འཛམ་གླིང་གངས་ལྗོངས་རྫོགས་ལྡན་དགའ་བར་སྤྱོད། །སྦྱིན་བདག་བུ་སློབ་སྐུ་
ཚེ་ཆོས་སྲིད་བརྟན། །འབྲེལ་ཚད་མི་འཁྲུགས་ཞིང་དུ་མཇལ་བར་ཤོག །ཚེ་སྦྱིན་
- 228 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དབང་མོས་དུས་མིན་འཇིགས་ལས་སྐྱོབས། །གུར་ཞལ་རེ་ཝ་ཏཱི་ཡིས་རྟག་ཏུ་
སྲུངས། །དུར་བདག་རྣམ་སྲས་ནོར་ལྷས་འདོད་དགུ་སྙིལ། །དཀར་ཕྱོགས་སྐྱོང་
བས་དེང་འདིར་བཀྲ་ཤིས་སྩོལ། །མངྒ་ལཾ། །
༈ །ཨོཾ་སྭསྟི། ཐུབ་བསྟན་དགྲ་ལྷ་གཎྜི་འཛིན་པ་ཁྱོད། །བྲམ་ཟེ་ཆེ་དག་འཁོན་
རིགས་རིམ་བྱོན་དང༌། །ཁྱད་པར་དམ་པས་བཀའ་བསྒོ་དམ་བཞག་ལྟར། །རྟེན་
འདིར་བཞུགས་ནས་རྟག་ཏུ་སྲུང་སྐྱོབ་མཛོད། །ཁྱོད་སྐུ་བདུད་དཔུང་ཟིལ་གནོན་
བཞེངས་བྱེད་པ། །འདུས་པ་སྤྱི་དང་བྱེ་བྲག་དཔལ་བཟང་གི །ལྷག་པའི་བསམ་
པས་བཞེངས་སོ་རྟག་ཏུ་སྐྱོངས། །ཕྱི་ནང་གསང་བའི་མི་མཐུན་རྐྱེན་སེལ་ཞིང་། །
ཐུབ་བསྟན་ཡུན་གནས་བསྟན་འཛིན་སྐུ་ཚེ་དང༌། །ཆོས་སྲིད་དབྱར་མཚོ་ལྟ་བུར་
རྒྱས་པར་མཛོད། །མཐར་ཐུག་རྡོ་རྗེ་འཛིན་དབང་མ་ཐོབ་པར། །གཡེལ་མེད་སྲུང་
ཞིང་སྐྱོང་བར་མཛད་དུ་གསོལ། །མངྒ་ལཾ། །
༈ །ཨོཾ་སྭསྟི། ཨུཏྤལ་མདོག་མཛེས་བྲམ་ཟེ་གཏུམ་པོ་ཁྱོད། །རྡོ་རྗེ་འཆང་དབང་
ཀླུ་སྒྲུབ་ཡབ་སྲས་ཀྱིས། །བཀའ་བསྒོས་དམ་ཚིག་མ་གཡེལ་རྟེན་འདིར་བཞུགས། །
རྒྱལ་བསྟན་སྲུང་ཞིང་སྐྱོང་བའི་དགྲ་ལྷ་མཛོད། །ཁྱོད་ཀྱི་རྟེན་འདི་ རིག་འཛིན་
དཔལ་ ཆོས་དང༌། །འདུས་པ་སྦྱིན་བདག་ཀུན་གྱི་དང་ བས་ བཞེངས། །ལེགས་
དགོངས་ཉིན་མཚན་སྲུང་བའི་བྱ་ར་གྱིས། །མི་ནོར་ཁང་ཞིང་ཡུལ་གྱི་བདག་པོ་
མཛོད། །བསྟན་དང་བསྟན་འཛིན་གྲྭ་སློབ་སྦྱིན་བདག་ལ། །གནོད་བྱེད་འབྱུང་པོ་
ཀུན་གྱི་གཤེད་མར་གྱིས། །སྲིད་ཞིའི་དགེ་ལེགས་སྩོལ་བའི་མགོན་ཉིད་དང་། །ཇི་
སྲིད་ས་ལམ་བགྲོད་པའི་གྲོགས་པོ་མཛོད། །མངྒ་ལཾ།
༈ །ཨོཾ་སྭསྟི། སྲིད་པའི་ལྷ་མོ་འདོད་ཁམས་དབང་མོ་ཁྱོད། །ཐུབ་པའི་བཀའ་དང་
29-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྣལ་འབྱོར་དམ་ཚིག་རྣམས། །མི་ཉམས་རྟེན་འདིར་སྐད་ཅིག་འབྲལ་མེད་བཞུགས།།
བསྟན་པ་བསྟན་འཛིན་རྣམས་ཀྱི་སྲུང་མར་མཛོད། །ལྷ་མོའི་སྐུ་རྟེན་ཁམས་གསུམ་
ཟིལ་ གནོན་ འདི། །འདུས་ པ་ སྒ་ ལྡན་ སྒྱུར་ གསུམ་ ཀུན་ གྱིས་ བཞེངས། །དེར་
དགོངས་ ལྟོས་བཅས་བུ་གཅིག་བཞིན་དུ་སྲུངས། །ཉིན་མཚན་བྱ་ར་མེལ་ཚེ་མ་
གཡེལ་ ཞི ག །ཚེ་ དཔལ་ བསོད་ ནམས་ འཁོར་ དང་ ལོངས་ སྤྱོད་ སྤེལ། ། སྙན་
གྲགས་རིགས་རུས་ཆོ་འབྲང་ཡུན་བསྲིངས་ཤིང་། །ཕྱི་ནང་འབྱུང་པོ་ལོག་འདྲེན་
ཚར་བཅད་ནས། །མཐར་ཐུག་བྱང་ཆུབ་ཐོབ་པའི་གྲོགས་གྱིས་ཤིག །དམ་པ་ཁྱོད་
ཀྱི་ཐུགས་རྗེས་ལྟོས་བཅས་སྐྱོབས། །ཧེ་རུ་ཀས་ནི་ཀུན་ལ་མཆོག་སྩོལ་ཅིག །ཨེ་
ཀ་ཛ་ཊིས་སྲིད་གསུམ་བུ་ལྟར་སྐྱོངས། །ཟངས་གྲི་ཅན་གྱིས་བསྟན་པ་ཐམས་ཅད་
སྲུངས། །ནག་པོ་ གནོད་ སྦྱིན་ ཐུབ་ བསྟན་ དགྲ་བགེགས་ཐུལ། །ནག་མོ་ གནོད་
སྦྱིན་བསྟན་དགྲའི་སྲོག་དབུགས་སྡུས། །པུ་ཏྲ་ནག་པོས་འཁོན་རིགས་བསྟན་པ་
སྤེལ། །བྷ་ཊ་སྟག་སློག་ཨེ་ཝཾ་ཆོས་ལྡན་སྐྱོངས། །སྲིན་མོ་ཁྲག་མིག་ལྟོས་བཅས་
བདག་མོར་མཛོད། །རུ་འདྲེན་སྡེ་བཞིས་ནག་ཕྱོགས་གཡུལ་ཆོམས་ཤིག །མངྒ་
OmA)
༈ །ཨོཾ་སྭསྟི། ཐུབ་པ་མཆོག་དང་བྲམ་ཟེ་མཆོག་སྲེད་དང༌། །འཇམ་མགོན་ས་
སྐྱའི་ སྔགས་ འཆང་ ཡབ་ སྲས་ རྗེ། །རྡོ་ རྗེ་ འཆང་ དང་ ཚར་ པ་ཡབ་སྲས་ ཀྱིས། །
བཀའ་བསྒོས་དམ་ཚིག་རྗེས་སུ་དྲན་པར་མཛོད། །ཁྱོད་སྐུ་རབ་འཇིགས་ལྷུན་པོ་
ལྟར་བརྗིད་འདི། །དགེ་སློང་དཔལ་ལྡན་ཆོས་སྐྱོང་གུས་པས་བཞེངས། །བདག་
ཅག་རིགས་རུས་བུ་སློབ་སྦྱིན་བདག་རྣམས། །མ་ལྟར་བརྩེ་བས་རྟག་ཏུ་བསྲུང་དུ་
གསོལ། །བསྟན་པ་བསྟན་འཛིན་སྤྱི་དང་ཨེ་ཝཾ་པའི། །ཆོས་སྲིད་མི་ཉམས་མཁའ་
- 230 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལྟར་ཁྱབ་པར་མཛོད། །ཚེ་དཔལ་ལོངས་སྤྱོད་སྟོབས་དང་སྙན་པ་རྣམས། །ཉི་ཟླ་
ལྟ་བུར་གསལ་སྒྲིབ་མེད་པར་མཛོད། །ཉམས་པའི་ཞིང་བཅུའི་དགྲ་བོ་ཐམས་ཅད་
ཀྱི། །ཤ་རུས་གསོལ་ལ་རྣམ་ཤེས་ཆོས་དབྱིངས་སྒྲོལ། །ཉིན་མཚན་མེལ་ཚེ་བྱ་ར་
མ་གཡེལ་བར། །བཅོལ་བའི་ལས་ཀུན་སྒྲུབས་ཤིག་དཔལ་ལྷ་མོ། །དམ་ཚིག་
ཅན་གྱི་དགྲ་ལྷ་མཐུ་བོ་ཆེ། །ཨེ་ཀ་ཛ་ཊི་ཟངས་གྲི་རྣོན་པོ་དང༌། །གནོད་སྦྱིན་ཡབ་
ཡུམ་པུ་ཏྲ་བྷ་ཏྲ་དང༌། །ཁྲག་མིག་ཁ་ནས་ནད་ཀྱི་མེ་འབར་མ། །དུར་བདག་ཀེང་
རུས་རུ་འདྲེན་དྲེགས་པའི་སྡེ། །གང་སྐུ་དཔལ་ཆོས་བཞེངས་པའི་ལེགས་བྱས་
ཀྱིས། །བསྟན་པ་ཡུན་གནས་འཇིག་རྟེན་ཡུལ་ ཁམས་ བདེ། །ཆོས་གྲྭ་འདུས་པ་
ཐུགས་མཐུན་བཤད་སྒྲུབ་འཕེལ། །མི་ནོར་ལོངས་སྤྱོད་བཀྲ་ཤིས་གཡང་འཕེལ་
མཛོད། །བསྟན་པ་དེ་འཛིན་བསྡོ་བའི་ལོག་འདྲེན་དང༌། །རྣལ་འབྱོར་དགེ་ལ་
བར་གཅོད་བསྟན་དགྲའི་ཚོགས། །ལོ་ ཟླར་མ་འགྱངས་ ཚར་གཅོད་ལས་ ཀུན་
སྒྲུབས། །རྡོ་རྗེ་འཛིན་པའི་བཀའ་ལས་མ་འདའ་ཞིག །སརྦ་ཤ་ཏཱཾ་མཱ་ར་ཡ་ཕཊ།
མངྒ་ལཾ། །
ལ་ལ་ད་
༈ ཨོཾ་ སྭསྟི། ཁྱོད་ སྔོན་ རི་ སུལ་རྣལ་ འབྱོར་ ཀུ་ ས་ ལིས། །དར་མ་ གྲགས་ ལ་
དངོས་སུ་བྲན་དུ་གཏད། །དེས་ཀྱང་ཁའུ་ས་ཆེན་ཡབ་སྲས་སོགས། །བསྟན་དང་
བསྟན་འཛིན་ རིགས་བརྒྱུད་སྲུང་བར་གཏད། །ཁྱད་ པར་ ཨེ་ཝཾ་ཆོས་གྲྭ་བསྟན་
འཛིན་བཅས། །བསྐྱང་ཕྱིར་ཨཱ་ནནྡ་ཡིས་བཀའ་བསྒོས་ལྟར། །ད་ལྟ་རིག་འཛིན་
དཔལ་ལྡན་ཆོས་སྐྱོང་གི །མོས་གུས་གདུང་བའི་ཤུགས་ཀྱིས་ཁྱོད་རྟེན་བཞེངས། །
ལེགས་པར་དགོངས་ལ་ཐུབ་བསྟན་དེ་འཛིན་དང༌། །ཁྱད་པར་འཇམ་དབྱངས་ས་
ངོར་བསྟན་པ་ སྤྱི། །དབྱར་མཚོ་ལྟ་བུར་རྒྱས་པའི་ཕྲིན་ལས་བཞིས། །ཚེ་དཔལ་
- 231 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
འཁོར་དང་ལོངས་སྤྱོད་རྒྱས་པར་མཛོད། །རྣལ་འབྱོར་བསྟན་པ་སྤྱི་ལ་གནོད་པ་
ཡི། །དམ་ཉམས་སྲིད་གསུམ་གང་ན་གནས་པ་རྣམས། །བཀུག་སྟེ་བསྐད་གཟིར་
སྒྲོལ་ལ་ཤ་ཁྲག་གསོལ། །རྣམ་ཤེས་ཆོས་དབྱིངས་བསྒྲལ་བའི་ལས་མཛོད་ཅིག །
མངྒ་ལཾ། །
ཞེས་རྟེན་སོ་སོའི་འདོད་པའི་དོན་ལ་གསོལ་བ་བཏབ། དེ་དག་གི་སྐབས་
རྣམས་སུ་རྟགས་ཉམས་མཚར་བ་སྣ་ཚོགས་པ་ཞིག་བྱུང་ཞིང་། ལྷག་པར་བླ་བྲང་
གི་རྟེན་བཞེངས་པའི་དུས་སུ་ཐོག་མར་བཅའ་བསྒྲིགས་པའི་ཉིན་མོར་གནས་སྐོར་
བ་རྟོགས་ལྡན་མགོན་པོ་རྒྱ་མཚོ་དང༌། ཡང་ཨར་ཅོ་ཞིག་གིས་ཏི་སེ། སྲེ་ཏ་པུ་རི།
རྒྱ་གར་གྱི་ས་སྣ། ཀོང་པོ་ཙ་རི་སོགས་ཀྱི་ས་སྣ་དང་སིནྡྷ་ར་སོགས་བྱིན་བྱུང་ཞིང་།
མགོན་ཁང་དུ་སྐུ་བརྙན་རྣམས་གདན་འདྲེན་པའི་ཉིན་བླ་བྲང་གི་འབྲོག་པ་རྣམས་
ཀྱིས་སྟོན་ཤིང་ཐོག་མར་དུས་གཅིག་ཏུ་ཕབ་པའི་ཤིང་དང་གཡག་གི་བླ་བྲང་རྡོ་
གཅལ་ཕྱི་ནང་ཐམས་ཅད་ཁེངས་པ་བྱུང་བ་དང༌། ལྷག་པར་ལྷ་མོའི་སྐུ་རྣམས་
ཐིག་ཚད་མ་བླངས་པར་བཞུགས་གནས་དང་འགྲིག་པ་བྱུང་། ཞལ་གྱི་བཞུགས་
ས་ཅོག་ཙེ་ལ་ངེད་རང་གིས་གོས་ཁེབས་མོན་གྱི་རས་ཁྲ་ཞིག་ཡོད་པས་བཀབ་སྟེ་
ཐམས་ཅད་བསྒྲིགས་གྲུབ་མ་ཐག །མགོ་ཟི་བླ་མ་ཤེས་རབ་དཔལ་ལྡན་དང་བླ་
མ་ཁག་གསུམ་གྱིས་འབུལ་བ་ཇ་དང་གོས་ཡུག་རྟ་སོགས་མགོན་ཁང་ཉིད་དུ་ཕུལ་
བྱུང་བ། གསོལ་ཇ་འཁོར་དྲུག་གཅིག་དང་གོས་ཡུག་རྣམས་དེ་གར་ཕུད་དུ་ཕུལ།
བགེགས་བསྐྲད་དང་ཁྲུས་གསོལ། ཕྲིན་བཅོལ་དང་བརྟན་བཞུགས་སོགས་བྱས་
ནས་སྟེང་དུ་སོང་བས། ཀ་དྲུག་གི་ཐོག་ན་མདོ་ཁམས་ཚ་བ་སྒང་ནས་ཡིན་ཟེར་
བའི་ཨར་ཅོ་ཞིག་གིས་སྨན་སྣ་ཚོགས་པ་དང༌། རས་ཁྲ་སྔོན་དུ་བྲམ་གཟུགས་
- 232 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ། །
བཞུགས་གདན་བྱས་པ་དེ་ངོ་མ་འདྲ་བ་ཞིག་ཕུལ་བྱུང་བ་དང༌། ལྷ་མོའི་རྩེ་གསུམ་
མཆོད་དཔོན་བསོད་ནམས་རྒྱ་མཚོས་བཟོ་སྐབས། གླིང་པའི་གྲྭ་པ་ཞིག་གིས་བྱེ་
རུ། སྤོས་ཤེལ། མུ་མེན་དང༌། ཤེལ། གཡུ་རྣམས་རྡོག་པོ་ཆུང་ཆུང་སྒྲོས་ལྡན་ལྔ་
ཕུལ་བྱུང་བ་ད་ལྟ་དེ་ལ་བཏགས་ཡོད་པ་གང་ཅིར་རྟེན་འབྲེལ་བཟང་ཞིང་། རབ་
གནས་སོ་སོར་ངེད་ རང་དཔོན་སློབ་བཅུ་སྐོར་གྱིས་ཉིན་གང་མང་དང༌། དུས་
གཞན་དུའང་བསྡུས་པ་ཡང་ཡང་བྱས། དབྱར་གྱི་ཆར་འབེབས་ཀྱི་རིམ་པའི་སྐུ་
རིམ་དང༌། དེ་དག་གི་སྐབས་སུ་རྨི་ལམ་ཉམས་མཚར་བ་འགའ་ཞིག་ཀྱང་རྨིས།
རབ་རྒྱས་གླིང་དཔོན་སློབ་ཀྱིས་མངའ་རིས་ཕེ་ཝང་ནས་གུ་གེ་པཎྜི་ཏའི་ཕྱག་བཟོ་
གནོད་སྦྱིན་ཡབ་ཡུམ་གྱི་སྐུ་འབག་བྱིན་རླབས་ཀྱི་གཟི་འོད་འབར་བ་གདན་དྲངས་
པ་དེའང་ངེད་རང་ལག་ཏུ་འབྱོར་པ་ད་ལྟ་ཨེ་ཝཾ་ གྱི་དབང་ཁང་ནང་ན་བཞུགས་
ཤིང་ཁ་སྐོང་པུ་ཏྲ་མིང་སྲིང་གསུམ་གསར་བསྐྲུན་དུ་བྱིན་རྟེན་སྣ་ཚོགས་ཀྱི་ལྡེ་གུས་
བཞེངས་ ཀྱང་༌། བཟོ་དབྱིབས་ སྔར་ ཀྱི་དེ་ རྣམས་ དང་ མཚུངས་ པ་ ནི་ མ་ བྱུང་།
དེ་ལོའི་དབྱར་ཆོས་སྟོན་ཆོས་དུས་གཅིག་ལ་དཀོན་མཆོག་ལྷུན་གྲུབ་ཀྱི་བཀའ་
འབུམ་དང་རྗེས་གནང་ཁ་ཤས་ཕུལ། སྟོན་གྱི་ས་སྐོར་དང་བསྐང་བ་བརྒྱ་ཚར་དང་
གཏོར་བསྔོས་ཀྱི་རིམ་པ་སོགས་བར་སྐབས་ཀྱི་བསྟན་རིམ་གང་དགོས་དང༌།
ལམ་འབྲས་སོགས་དུས་མཆོད་རྣམས་རིམ་གྱིས་བཙུགས། སྦྲུལ་ལོ་ཤར་བའི་ནང་
དུ་པཎ་ཆེན་སྐུ་ཁམས་ཅུང་ཟད་བསྙེལ་ཚུལ་གྱི་སྐུ་རིམ་ཞབས་བརྟན་ལ་དེ་སྐབས་
མང་ཇ་སུམ་བརྒྱ་སྐོར་དང༌། དངུལ་འགྱེད་དཔག་མེད་བཀའ་དྲིན་སྩལ་ཞིང༌། སྐུ་
ཚབ་དགེ་སློང་མངའ་རིས་པ་བཀའ་ཆེན་ཞིག་འདུག་པས་ཀྱང་བདག་ཅག་ལ་དད་
འདུན་ཆེ་ཞིང་སྣང་གསུམ་སྨད་ཆ་དང་རྒྱུད་དབང་སོགས་ཞུས་སོང་ཞིང་། རྗེས་
- 233 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
སོར་སྐུ་རིམ་ཞབས་བརྟན་མང་འགྱེད་ཡང་ཡང་བྱུང་བས་དེ་སྐབས་མཆོག་སྤྲུལ་
ཆེན་པོ་སྐུ་ཁམས་ནི་ཡར་དྭངས་སོང་། ཟླ་བ་གཉིས་པའི་མཇུག་ཙམ་དུ་རྨི་ལམ་
ཉམས་མཚར་བ་འདི་ལྟར་ཞིག་རྨིས་པ་ལ། ངེད་རང་བཀྲ་ཤིས་ལྷུན་པོའི་གཟིམས་
ཆུང་ཉི་འོད་འཁྱིལ་དུ་སླེབས་འདུག །པཎ་ཆེན་རིན་པོ་ཆེ་ཁྲིའི་སྟེང་ན་བཞུགས།
ངེད་རང་ལ་ཡང་སྐུ་མདུན་ན་འབོལ་མཐོ་བ་ཞིག་བཤམས་འདུག་པའི་ཐོག་ཏུ་
བསྡད་ཚར་ནས་ངེད་རང་གི་བསམ་པར་ ཡར་འོངས་དུས་མགྲོན་གཉེར་ནི་མ་
བརྒྱུད་བར་འོངས་པས་ད་ལྟ་བཀའ་ཀྱོན་ཞིག་ནི་འོང་རུང་། ཕྱག་ཕེབས་རང་བླ་
མའི་མདུན་དུ་སོང་བས་ ཨེ་འོང་མི་ཤེས་བསམ། ཕྱི་བལྟས་ཡང་ཡང་བྱས་ཏེ་
འདར་སི་ལེ་བ་ཞིག་ཡོད་སྐབས་སྒོ་ཕྱེ་བྱུང་བས་སྲད་རབ་བརྟན་པའི་རྗེ་དྲུང་འདྲ་
མོའི་གསོལ་དཔོན་ཞིག་འདུག་པས་དངུལ་ལྡིར་དུ་གསོལ་ཇ་ཁྱེར་བྱུང་བས་བློ་
བདེ་ཞིང་། གསོལ་ཇ་དེ་ཐོག་མར་ ཐམས་ཅད་མཁྱེན་པར་ཞུས་ནས་ངེད་ རང་
ལའང་དཀར་ཡོལ་ཡུ་རིང་ཞིག་ཏུ་གནང་བྱུང་། དེ་མར་བྱོན་སོང་འཕྲལ་པཎ་ཆེན་
མཆོག་གིས་མཛུབ་བརྡ་དང་བཅས་ཏེ་ཞལ་ནས་འདི་རུ་ཤོག་གསུང་། ཡར་སོང་
བས་བདག་གི་རྣ་བ་གཡོན་པ་ནས་ཕྱག་གིས་བཟུང་སྟེ་ངེད་རང་གཉིས་ཚེ་རབས་
མང་པོར་སྨོམ་ལམ་ཡོད་པས་བསྟན་འགྲོར་ཕན་ཐོགས་ཤིང༌། ད་ལྟ་ང་ཡོད་པས་
སེམས་ཅན་ཐམས་ཅད་བདེ་བ་དང་ལྷག་པར་གཙང་ཕྱོགས་སུ་བདེ་བ་འདི་ཡིན།
འདི་ལོ་ངེད་རང་ཞིང་དུ་འགྲོ་བ་ཡིན། ཁྱོད་ཀྱིས་གདན་ས་འདི་སྐྱོངས། ངེད་མེད་
པའི་སྐབས་སུ་ཁྱོད་ཡོད་དགོས་པ་ཡིན། ཁྱོད་མེད་སྐབས་ངེད་ཡོད་དགོས། རང་
རེ་གཉིས་བོད་ཀྱི་བསྟན་འགྲོར་ཕན་འདོགས་པའི་སྐལ་བ་ཡོད་གསུང་བྱུང་བར།།
རང་གི་བསམ་པ་ཁོང་བསྟན་འཛིན་གྱི་སྐྱེས་ཆེན་དེ་ལྟར་ལོས་ཡིན་མོད། བདག་
- 234-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ནི་དམན་པ་གང་ཡང་མི་ཤེས་པ་འདི་ལྟ་བུས་བསྟན་འགྲོར་ཕན་ཐོགས་པ་དང་།
ལྷག་པར་བཀྲ་ཤིས་ལྷུན་པོའི་གདན་ས་འགངས་ཆེན་མི་སྣ་མང་པོ་འདུས་པ་འདི་
རྣམས་ཀྱི་མགོ་འཛིན་འོང་བ་ཅི་ལ་སྲིད་སྙམ་པ་ཡིད་ལ་ཡོད་མ་ཐག་པར་ཡང་
ཐམས་ཅད་མཁྱེན་པའི་ཐུགས་ལའང་དེ་དགོངས་མ་ཐག །ཞལ་ནས་ཁྱོད་རང་སྐྱེ་
ཡུལ་དམན་པ་འདི་ལ་བག་ཚ་མི་དགོས། ཚེ་རབས་མང་པོར་སྨོན་ལམ་བཏབ་
ལྷག་པར་སེམས་བསྐྱེད་བཟང་པོ་བྱས་པའི་མཐུས་དེ་ལྟར་འོང་གསུང་། དེ་ནས་
བདག་གིས་འོངས་ན་དེ་ལྟར་བྱ་བ་ལ་ཞལ་བཀོད་བཟང་པོ་དོ་དམ་མཛོད་ཞུས་
པས་དེ་མ་ཐག་ཧར་གདོང་གི་སྡེ་པ་བཀའ་ཆེན་ཚེ་བརྟན་བྱུང་བར་དེ་ལྟར་ཞལ་
བཀོད་མཛད་ཅིང་། བདག་ལ་བཀའ་བསྒོ་སྨོན་ལམ་བཟང་པོ་ཞིག་མཛད་མཐར་
གཉིད་སད་བྱུང་བས། ལ་རྒྱ་འདི་ལོ་སྐུ་ལུས་ཟླ་བ་དང་པོ་ནས་བཟུང་བསྙུང་གཞི་
ལྕི་བ་དང་སྐུ་ན་བགྲེས་པ་བཅས་བོད་ཀྱི་སེམས་ཅན་བསོད་ནམས་དམན་སྟབས་
ཀྱིས་ཇི་ལྟར་འོང་ཚོད་མི་ཐེང་སྙམ་པ་བྱུང་། ལོ་དེའི་ཟླ་བ་བདུན་པའི་ཚེས་བདུན་
ལ་ཕན་བདེའི་ཉི་མ་དེ་ཉིད་ནུབ་རིར་གཤེགས་སོང་ཞིང༌། སྐྱབས་མགོན་དམ་པ་
མཆོག་སྤྲུལ་བློ་བཟང་ཡེ་ཤེས་དེ་ཉིད་ཞིང་དུ་ཕེབས་པའི་ཞག་ཁ་ཤས་ནས་ནུབ་
གཅིག་བཀྲ་ཤིས་ལྷུན་པོར་སླེབས་འདུག་པར་དངུལ་གདུང་རྙིང་པ་ཡིན་སྙམ་པ་
གཟིམས་ཆུང་ཡང་ཡིན་སྙམ་པ་ཞིག་ན་པཎ་ཆེན་ཉིད་ཁྲི་མཐོན་པོར་བཞུགས་ནས་
བདག་ལ་ང་མྱ་ངན་ལས་འདའ་བ་ཡིན་གསུང་། རང་གི་བསམ་པར་སྤྲུལ་སྐུ་ཞིག་
མ་ཕེབས་ན་ཆོས་གྲྭ་འདི་ཉིད་ཀྱིས་གཙོས་བསྟན་པ་དང་སེམས་ཅན་མང་པོ་ལ་
དཀའ་མོ་འོང་འདྲ་བས། སྤྲུལ་སྐུ་ཕེབས་སམ་མི་ཕེབས་ཞུས་པས་རེ་ཞིག་ནས་
ཐོག་མར་ང་དགའ་ལྡན་དུ་འགྲོ། ཡུན་མི་རིང་བ་སྤྲུལ་སྐུ་ཞིག་འོང་གསུང༌། གང་
- 235 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
དུ་འབྱོན་ཞུས་པས་བཀྲ་ཤིས་ལྷུན་པོ་ནས་ཤར་དུ་ཕྱོགས་པའི་ཉིན་ཞག་གཉིས་ཀྱི་
མཚམས་སུ་ངོ་མ་འབྱུང༌། འོན་ཀྱང་གཉིས་འོང་བའང་སྲིད་དེ་བརྟགས་པ་དཀའ་
གསུང་། དེ་བཟློག་ཐབས་ཡོད་དམ་མེད་ཞུས་པས། བཀའ་འགྱུར་མང་པོ་དང༌།
གདུགས་དཀར། སྒྲོལ་མ། ཤེར་སྙིང་མང་པོ་དང༌། མར་མེ་ཞལ་ཟས་སྟོང་མཆོད་
མང་པོ་ཕུལ་ན་བཟློག་གསུང་སྟེ་དེ་མ་ཐག་ད་ང་བདེ་བ་ཅན་དུ་འགྲོ་གསུང༌། སྐུ་
ལུས་ཀྱི་ན་བཟའ་ཐམས་ཅད་བསལ་ཏེ་བཞག་ནས་སྐུ་འོད་དང་ལྡན་པ་ཞིག་བྱས་
ཏེ་དངུལ་གདུང་གི་སྟེང་གི་ནམ་མཁའ་ཐམས་ཅད་འཇའ་འོད་ཀྱིས་ཁྱབ་ཅིང་།
ལྷག་པར་འཇའ་ཚོན་དཀར་པོ་སྣམ་བུ་དཔྱངས་པ་ལྟ་བུ་ཞིག་གི་སྟེང་དུ་ཕེབས་ཏེ་
མེ་ཏོག་གི་ཆར་བབས་སོང་། ངེད་རང་ཡང་འདི་ནི་བྱང་ཆུབ་སེམས་དཔའ་ཆེན་པོ་
ཞིག་ཡིན་འདུག་སྙམ་ནས་སྨོམ་ལམ་མང་པོ་བཏབ་ཚེ་ཡུད་ཙམ་ནས་སྐུ་དར་ལ་
བབ་ཅིང་པཎ་ཞྭ་ཅན་ཆོས་གོས་གུར་གུམ་གྱི་མདོག་ལྟ་བུ་ངོ་མཚར་ཆེ་བ་ཞིག་
མནབས་ཏེ་ཡང་དངུལ་གདུང་དུ་ཕེབས་ནས་ངའི་སྐུའི་སྐྱེ་བ་འདི་ལྟར་འོང་གསུང་
ཞིང་རྗེ་རང་གི་སྐུ་དར་ལ་བབ་པ་དེ་བསྟན་བྱུང་། དེ་ནས་སྐུ་གདུང་ལས་མར་མེ་
འབར་བ་ཡིན་ནམ་སྙམ་པའི་ངང་ནས་འབར་ཏེ་ཚིག་པའི་སྐུ་གདུང་གི་གདུང་རུས་
ཀྱི་རིགས་ཐམས་ཅད་ཀྱང་རང་ཡལ་དུ་སོང་ཞིང་མེ་ཏོག་གི་ཆར་བབས་པ་སོགས་
ངོ་མཚར་བའི་རྟགས་མང་པོ་བྱུང་བར་ངེད་རང་བསམ་པར་ཤར་ཕྱོགས་སུ་གསུང་
འདུག་པ་འབྲོང་རྩེར་བལྟའམ་སྙམ་རུང་ཡོངས་འཛིན་བསྟན་པའི་ཉི་མ་དེ་ཉིད་ནི་
བསྟན་འགྲོའི་དོན་དུ་སླར་ཡང་དེང་སང་བཀྲ་ཤིས་རྩེར་སྐུའི་སྐྱེ་བ་བཞེས་པ་དེའི་
རྟགས་སུ་འདུག །བཀའ་ཆོས་སོགས་ བློ་བཟང་ཡེ་ཤེས་ལས་མ་ཐོབ་ཀྱང་ཞལ་
མཇལ་ བྱིན་རླབས་རྒྱས་པར་ཐོབ་ཅིང་། གང་ ལྟར་ ཡང་ བསྟན་ འགྲོའི་དཔལ་
- 236 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མགོན་ཆེན་པོ་ཞིག་ནི་བརྗོད་དུ་མེད་ཅིང་། བཀའི་ལུང་བསྟན་ཕེབས་པ་ལྟར་ཞིང་
དུ་ཕེབས་ནས་གཙང་ཕྱོགས་སུ་རེ་ཞིག་འབྲུམ་བུ་སོགས་གང་གིས་ཀྱང་དཀའ་བ་
ཞིག་ནི་ངེས་པ་བྱུང་སོང༌། རྟ་ལོ་ཤར་བའི་ཟླ་བ་གཉིས་པའི་ནང་དུ་ཡང་ནུབ་
གཅིག་མི་དམར་པོ་སྐྲ་ཁམ་པ་ཅན་ཞིག་བྱུང་སྟེ་བཀྲ་ཤིས་ལྷུན་པོའི་ལྷ་ཁང་འདི་
སྟོབས་ཆེན་བཞེངས་པའི་ས་བརྐོ་རྡོ་སློག་གི་སྟབས་དང༌། ཤིང་གཉན་མང་པོ་
བཅད་པས་འདི་ལོ་ནད་ཡམས་མི་རུང་བ་ཆེན་པོ་འོང་ཟེར་འདུག དེ་ལ་ཐབས་ཅི་
ཡོད་དྲིས་པས་བཀའ་འགྱུར་མང་པོ་སྒྲོགས། སྒྲོལ་མ་འབུམ་ཐེར་མང་པོ་ཐོན།
ཆབ་གཏོར་ཀླུ་གཏོར་ཐོང་། ཁྱད་པར་ངོར་དགོན་ནས་དགེ་སློང་བསྙེན་སོང་བརྒྱ་
ཐམ་པ་གདན་དྲངས་ལ་སེང་གེ་སྒྲའི་ཆོ་ག་ཟླ་བ་གཅིག་བཙུགས་ན་ཕན། འདི་
ཁྱོད་ཀྱིས་བཀྲ་ཤིས་ལྷུན་པོའི་ཕྱག་མཛོད་ལ་ཞུས་ཟེར་ནས་མི་དེ་ཡལ་སོང་།
གོང་གི་འཕྲོས་དེ་རྣམས་བླ་མ་དཔལ་བཟང་། གཞི་སྡེ་རབ་འབྱམས་པ། ངེད་རང་
གི་གྲྭ་པ་དཔོན་སློབ་དང༌། བསོད་ནམས་རྒྱ་མཚོ། དཔོན་པོ་བཀྲ་ཤིས་ཕུན་ཚོགས་
རྣམས་ལ་འདི་ལྟར་བྱུང་ཚུལ་དང༌། སྐུ་སྐྱེ་སོགས་ཀྱང་མྱུར་དུ་ཕེབས་འོང་ཚུལ་
གླེང་བ་མ་གཏོགས། བཀྲ་ཤིས་ལྷུན་པོའི་ཕྱག་མཛོད་ལྟ་ཞོག་གཞན་མ་དེ་ཕྱོགས་
སུ་གཏོགས་པ་ཞིག་ལའང་ཞུ་ཅི་ལ་ནུས་མ་གཏོགས། གལ་ཏེ་ཞུ་ནུས་ན་བསྟན་
ཕན་ཆེན་པོ་འོང་ངེས་ཡིན་འདུག་པར་དོན་ལ་ཡང་དེ་ལྟར་བྱུང་། དེའི་དབྱར་སྟོད་
སྐར་མ་དུ་བ་མཇུག་རིངས་ལྷོ་ནུབ་ཏུ་ཡུན་རིང་པོར་ཤར་སོང་བས་དེ་ལ་བལྟ་བར་
འདུག་ཅིང་དགོངས་རྫོགས་སུ་སྟོད་སྨད་བར་གསུམ་དང་ཨེ་ཝཾ་རང་ལ་དགེ་འདུན་
རྣམས་ལ་མང་ཇ་ཉིས་བརྒྱ་སྐོར་དང༌། འགྱེད་དགེ་འདུན་རེར་སྔ་ཕྱིར་དངུལ་ཞོ་
བཅོ་ལྔ་རེའི་རྩིས་དང་གོས་ཁ་རེའང་བྱུང་། ཨེ་ཝཾ་མཁན་སྤྱི་ནས་གསེར་ཟོང་གི་
- 237 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
འབུལ་བ་ཟབ་རྒྱས་དང༌། དེ་རྒྱབ་དངུལ་གདུང་རིན་པོ་ཆེའི་ཞལ་འདེབས་ཀྱང་
རྒྱས་པར་ཕུལ། སྤྲུལ་སྐུ་མྱུར་ཕེབས་ཀྱི་མང་འགྱེད་ཀྱང་གནང༌། ཟླ་བ་དགུ་པའི་
ས་མཆོད་བསྐང་བ་གཏོར་བསྔོ་བསྟན་རིམ་གསར་བསྐྲུན་བཅས་གང་དགོས་གྲུབ་
པར་བགྱིས། ཡང་ནུབ་གཅིག་རྨི་ལམ་དུ་ཨེ་ཝཾ་ཆོས་ལྡན་གྱི་སྟེང་གི་ནམ་མཁར་ཉི་
མ་ཤིན་ཏུ་རྒྱས་ཤིང་གསལ་བ་ཞིག་ཤར་འདུག་པས་ཡུལ་ཕྱོགས་ཐམས་ཅད་དྲོ་
བར་འདུག་པ་ལ། རེ་ཞིག་ནས་ཚོགས་པ་ཐམས་ཅད་འུར་ཞིང་འདུག་པས་ངེད་
རང་ཅི་ཡིན་སྙམ་སྟེ་བླ་བྲང་ཐོག་ཏུ་སོང་ཞིང་བལྟས་པས་ཤར་ལྷོའི་ནམ་མཁའི་
དབྱིངས་ནས་གཟའ་སྒྲ་གཅན་འཛིན་ཉི་མའི་རྒྱ་ཁྱོན་དང་མཉམ་པ་ཞིག་སྐྱ་ཁོར་
མགྱོགས་པར་ཉི་མའི་དྲུང་དུ་སླེབས་ཉེ་བར་ཐམས་ཅད་འཇིགས་ཤིང་འུར་ནས་
དགེ་སྦྱོར་མང་པོ་འདོན་པ་དང་། ངེད་རང་གིས་དཀོན་མཆོག་ལ་གསོལ་བ་དྲག་ཏུ་
བཏབ་ཀྱང་མ་ཐུབ་པ་ལྟ་བུས་སྒྲ་གཅན་དེས་ཉི་མ་བཀབ་ནས་དགོན་ཡུལ་ཐམས་
ཅད་ནག་མུན་མུན་པ་ཞིག་ཏུ་སོང་སྟེ་ཐམས་ཅད་རེ་ཐག་ཆད་ཅིང་སེམས་ངལ་བ་
ཞིག་བྱུང་བ་རྨིས་པས་ཇི་ལྟར་ཡིན་ནི་མ་ཤེས། སྐབས་དེར་གློ་བོ་ནས་སྐྱབས་
མགོན་དམ་པ་བྱམས་པ་བསོད་ནམས་བཟང་པོ་ཨེ་ཝཾ་དུ་ཆིབས་ཁ་བསྒྱུར་བྱུང་
བར་ཆིབས་བསུ་དང༌། བླ་བྲང་དུ་གདན་འདྲེན་ཐོག་གསོལ་སྟོན་ལེགས་གསོལ་
གྱི་ཞལ་དཀར་འབུལ་བ་ཟབ་རྒྱས་དང༌། མོན་འཛུམ་ལང་རྒྱལ་པོའི་སྐུ་ཚབ་བློན་
པོ་གཉིས་ཀྱིས་གཙོས་ཞབས་ཕྱི་བཅས་ལ་ཟ་མ་སྐམ་ཆས་དང༌། གསེར་སོགས་བྱ་
དགའ་ཆེ་བར་བྱས། རིམ་གྱིས་ལོ་དེའི་ལམ་འབྲས་དང་ཟུར་ཆོས་སོགས་གང་
དགོས། རབ་བྱུང་དང་བསྙེན་རྫོགས་སྒྲུབ་པ་ཉིས་བརྒྱ་དང་བདུན་ཅུར་ལོངས་པ་
སོགས་ཀྱི་སྟོད་སྨད་ནས་ཕེབས་པའི་ བླ་མ་དགེ་འདུན་རྣམས་སོ་སོའི་ཐུགས་
- 238 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བཞེད་བསྐངས་ཏེ་རྫོང་བརྡ་ཞུས་ཤིང་སྒྲུབ་མཆོད་ཀྱི་རིམ་པ་བཅས་ལེགས་པར་
གྲུབ། རྟ་ལོའི་དཔྱིད་མཇུག་གི་ནུབ་མོ་ཞིག་ངེད་རང་དབང་ཁང་དུ་འདུག་པའི་སྒོ་
མྱུར་དུ་ཕྱེ་བྱུང༌། དེའི་ནང་ན་རས་ཀྱི་ཡོལ་བ་ཡོད་པ་ཡང་ཚུར་འཕངས་བྱུང་ཞིང་།
དེ་མ་ཐག་ཨ་ཙ་ར་འཇིགས་སུ་རུང་བ་ཞིག་གིས་ཞགས་ཐག་ནག་པོ་ཞིག་གིས་བླ་
བྲང་གི་གཉེར་རྒན་ཡེ་ཤེས་དེ་ལག་པ་གཉིས་བསྡོམས་ནས་ཁྲིད་བྱུང་བ་གསང་
བའི་མགོན་ཁང་ནང་དུ་ཐལ་གྱིས་ཁྲིད་སོང་། ངེད་རང་སེམས་ཀྱིས་མ་བཟོད་དེ་
འགྱོད་པས་ན་རེ་ཞིག་ནས་སྙན་དར་ཚུར་ཕྱེས་ནས་ཨ་ཙ་ར་དེས་སྒོ་ནང་ནས་མགོ་
ཉུག་ཙམ་བལྟས་ཏེ། ཁྱོད་ཀྱིས་འདི་ལ་སྙིང་རྗེ་བྱེད་པ་ག་ལ་སྲིད། གཞན་ལྟ་ཞོག་
མར་གྱི་ཤུན་པ་ཁུར་བ་རྐྱང་གཅིག་གིས་མར་བསགས་པ་རྡོ་ཚད་བཅུ་གསུམ་སོང་
ཟེར་བ་རྨིས་པས་ཞག་བདུན་ལས་མ་འགྱང་བར་དབང་ཁང་སྒོའི་རྒྱ་སྐས་ནས་
འདྲེད་བརྡབས་ཕོག་པས་རྐྱེན་བྱས་ཏེ་རྐང་པ་ན་ནས་དེའི་དབྱར་ཚེའི་དུས་ལས་ཡ
ལ་སོང་། ཞེ་དགུའི་ལམ་བསྟན་སང་བྱེད་རྒྱུའི་ནུབ་མོའི་རྨི་ལམ་དུ་ངེད་རང་ཆུ་
བྱང་ཡིན་སྙམ་པའི་སྤང་ཐོག་ཡངས་པ་ཞིག་ལ་ཆུ་མིག་དང་མེ་ཏོག་མང་པོ་འདུག་
པར་བསྡད་པས། དེར་ཕྱུགས་ལུག་མང་པོའང་འདུག །དེའི་ལྷོ་ནུབ་ན་མཚོ་སྒོར་
མོ་ལ་དབུས་རིམ་གྱིས་ནག་པ་ཞིག་འདུག །དེ་ནས་མི་སྐྱ་བོ་སྐྲ་ཁམ་སེར་སོང་
བ་ཤིན་ཏུ་རིད་པ་ཞིག་ཀྱང་བྱུང༌། མི་དེ་ལ་མཚོ་འདི་ཅི་ཡིན་དྲིས་པས། དེ་ན་རེ།
ཆུ་འདིའི་མཐའ་ལ་རྐེད་པ་ཙམ་དང་ལུས་ནུབ་ཙམ་དང༌། ལྷོ་ནུབ་ཀྱི་ཆུ་ནག་པོ་
བདག་གི་མཚོ་མིག་ཡིན་པས་རྒྱ་མཚོ་དང་ཐུག །ཁྱོད་རང་འདིའི་འགྲམ་དུ་མ་
འགྲོ་བར་སེམས་ཅན་འདི་རྣམས་ཀྱང་འགྲོར་མ་བཅུག་ཟེར། དེ་ནས་སེམས་ཅན་
ཕྱུགས་ལུག་མང་པོ་ཡོད་པ་རྣམས་དེའི་འགྲམ་དུ་སླེབས་བྱུང་ཕར་བཀག་པས་
- 239 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ལོག་སོང་། རེ་ཞིག་ན་བླ་བྲང་གི་བ་རྒན་ཆེ་ཞིང་ལོ་མང་པོའི་རིང་ནས་ཡོད་པ་དེ་
ཚམ་ཚོམ་མེད་པར་སླེབས་བྱུང་བ་ལན་གསུམ་བཀག་པས་མ་ཐུབ་པར་ཆུ་ལས་
རིམ་གྱིས་འབོག་ཅིང་མཐར་མཚོ་མིག་ཏུ་ཤོར་སོང་བ། བླ་མ་དཀོན་མཆོག་ལ་
གསོལ་བ་བཏབ་པས་ཡུད་ཙམ་ནས་མགོ་འབུད་ཙམ་བྱས་རུང་དེ་མ་ཐག་ཤོར་
སོང་བ་ཞིག་བྱུང་བས་གང་ལྟར་གོང་དུ་རྨི་ལམ་དུ་བྱུང་བ་ལྟར་དཀོར་གྱི་བག་
ཆགས་ཤིན་ཏུ་ཆེ་བ་ཞིག་ཡོད་འདུག་པས་བྱང་བུས་ཕན་ཐོགས་མ་བྱུངབ་འདྲ།
ལར་བླ་བྲང་གི་བྱ་བ་དེ་རྣམས་རང་གི་ལྷག་བསམ་བཟང་པོ་ཇི་ལྟར་བྱེད་བསམ་
རུང་རང་ཉིད་བྱ་བ་འཁོས་ཀ་ཞན་ཅིང་བློ་སྟོབས་ཆུང་བའི་སྟབས་ཀྱིས་དམ་པ་
རྣམས་ཀྱི་ཐུགས་དགོངས་ནི་ནམ་ཡང་རྫོགས་མི་ཐུབ་པས་རང་ཉིད་བསམ་པ་
དམན་ཞིང་ལས་ངན་གསོག་པའི་གཞིར་འགྲོ་བ་དང་། རང་དང་མཉམ་པ་རྣམས་
ལའང་སོ་སོའི་ཐུགས་འདོད་དང་བསྟན་པ་ཞུས་ཀྱང་ཧ་ཅང་དགོངས་པ་འཚེངས་
པ་ནི་མི་འོང་འདུག་པས་རང་གཞན་གཉིས་འཕུང་དུ་འགྲོ་ཞིང་། དམན་པ་རྣམས་
ལ་ནི་ནུས་པའང་མེད་མོད། འོན་ཀྱང་རང་གི་འཁོས་ཀས་གང་ལྕོགས་ཀྱིས་ཕན་
ཆུང་རེ་ཅི་ཐོགས་ཤིག་བྱས་པས་ཡི་ཆད་ཀོ་ལོང་རང་ནི་འཕྲལ་ཕུག་གང་དུ་ཡང་མ་
བྱུང་བས། ཕན་པར་མ་གྱུར་ཀྱང་གནོད་པར་མ་གྱུར་སྙམ་པ་ཞིག་ནི་བྱུང་། གང་
ལྟར་ཡང་བདག་གིས་བསྟན་ཕན་མེད་པའི་ལས་ངན་འདི་ལྟར་གསོག་པའི་བྱ་བ་
འདི་ལྟ་བུ་ཞིག་སྙམ་པས་གསོལ་བ་བཏབ་སྟེ། མིག་ནས་མཆི་མ་འཁྲུག་ཅིང་ད་
འདི་བས་ཤི་ནའང་རང་ཉིད་གཅིག་པུ་དམྱལ་བར་འགྲོ་བ་ནི་ལས་ཀྱི་བགོ་སྐལ་
ཡིན་མོད། གཞན་སྡིག་མི་གསོག་པ་ཞིག་ནི་ངེས་པར་འོང་སྙམ་སྟེ་ཉལ་བས་དེ་
ནུབ་རྨི་ལམ་དུ་འཇམ་དབྱངས་དཀོན་མཆོག་ལྷུན་གྲུབ་དེ་ཉིད་ཨེ་ཝཾ་གཟིམས་ཆུང་
- 240 -



བ
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གི་གཟིམས་མལ་སྐུ་ཡོད་པ་དང་དབྱེར་མེད་དུ་བཞུགས། དེའི་མདུན་དུ་སངས་
རྒྱས་ཕུན་ཚོགས་དང་ཁུ་བོ་བླ་མ་བསྟན་འཛིན་ལྷུན་གྲུབ་གཉིས་བཞུགས་ཏེ། ཁྱོད་
རང་སེམས་དམན་པ་འདི་ལྟ་བུ་བྱེད་མི་དགོས། ཚེ་རབས་མང་པོར་བྱང་སེམས་
ཀྱི་ཆོས་ཐོབ་ཅིང་སྦྱངས་པ་ཡིན། ད་དུང་གཞན་ཕན་གྱིས་དང་ངེད་རྣམས་ཀྱིས་
བྱིན་གྱིས་བརླབ་བོ་གསུང་བ་རྨིས། དེའི་ཕྱི་ཉིན་ནས་སེམས་དགའ་དགའ་ཞིག་
གིས་གཞན་གྱིས་བཀའ་བཀྱོན་ཐུགས་ཁྲེལ་ཇི་ལྟར་མཛད་ཀྱང་བཟོད་པའི་གདེང་
ཐོབ་པ་ནི་ལྟ་ཅི་སྨོས་རུང་། ད་ནི་ཅི་ལོ་གང་ལོས་མི་ཚེ་སྐྱེལ་ཆོག་སྙམ་པ་ཞིག་ནི་
བྱུང༌། རྟ་ལོའི་དབྱར་གྱི་ལོ་རིམ་ཆར་འབེབས་སོགས་དང༌། དབྱར་ཆོས་སྟོན་ཆོས་
སྦྲགས་པར་སངས་རྒྱས་ཕུན་ཚོགས་ཀྱི་བཀའ་འབུམ་དང་བརྒྱད་སྟོང་པ་རྣམས་ཀྱི་
ལུང་ཕུལ། གསང་འདུས་མི་བསྐྱོད་པའི་དབང་ཞིག་ཀྱང་ཞབས་དྲུང་རིན་པོ་ཆེ་
སོགས་དབང་ཚན་གཉིས་གསུམ་ལ་ཕུལ་བས་དམ་པ་ཉིད་ལ་འབུལ་སྐབས་ངེད་
རང་གི་དྲིལ་བུ་ཐང་དུ་ལྷུང་བ་བཅས་རྟེན་འབྲེལ་ལེགས་པ་ཞིག་ནི་མ་བྱུང་བར་ཇི་
ལྟར་ཡིན་སྙམ་པ་ཐེ་ཚོམ་པ་ཞིག་ཏུ་གྱུར། སྟོན་གྱི་ས་མཆོད་དང་དབང་ཁང་གི་
བསྐང་བ་སོགས་ཟབ་པར་གྲུབ། དེ་སྐབས་སྡེ་དགེ་ཆོས་རྒྱལ་ཆེན་པོ་བསྟན་པ་ཚེ་
རིང་ཞིང་དུ་ཕེབས་པའི་གནས་ཚུལ་དང༌། སྡེ་དགེ་བླ་མ་ཕུན་ཚོགས་བསྟན་པ་
དབུས་སུ་ཕེབས་ ཚུལ་ སོགས་ ཀྱི་ གནས་ཚུལ་ སྔ་ ཕྱིར་ ཐོས་ པར། ཡར་ འབྱོན་
རྣམས་ལ་སྐུ་རིམ་དང་། ཞིང་གཤེགས་པར་ངེད་རང་དང་བླ་མ་དགེ་འདུན་ལྔ་བཅུ་
སྐོར་གྱིས་བཅོམ་ལྡན་འདས་ངན་སོང་ཐམས་ཅད་ཡོངས་སུ་སྦྱོང་བའི་སྒོ་ནས་བྱང་
སྲེག་གི་ཞབས་ཕྱི་བསྒྲུབས་ཤིང་། དེ་དུས་སྡེ་དགེ་ཕེབས་སྐབས་རྐྱེན་ཆེ་བའི་དོད་
ཀྱི་རྨི་ལམ་ཞིག་བྱུང་། རྟ་ལོ་ཟླ་བ་དགུ་པའི་ནང་དུ་སྡེ་དགེ་ཁྲི་ཆེན་ལྷ་ལྡན་དུ་ཐོག་
- 241 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
མར་ཕེབས་སྐབས་ཙམ་དུ་ཨེ་ཝཾ་པའི་བླ་བྲང་རྣམས་ཀྱི་གཟིམས་ཁང་སོ་སོའི་ཐོག་
ནས་ཀྱང་ཐོར་བུ་བཙུགས་ཤིང༌། གླིང་པའི་སྤྱི་ཁང་ཐོག་ནས་དར་མང་པོ་འཕྱར་
ཞིང་དུང་འབུད་པ་ཞིག་བྱུང་༌། རེ་ཞིག་ནས་མི་ཞིག་འོངས་ཏེ་འདི་ལོ་སྡེ་དགེ་བླ་
མར་སྐུ་གེགས་ཆེ་བ་ཡོད་པས་ཁྱོད་ཀྱིས་ཕྲིན་བཅོལ་གྱིས་ཟེར། དེ་སྐབས་བསྐང་
གསོ་བརྒྱ་ཚར་སྐབས་ཡིན་པས། མཇུག་ཏུ་བསྐང་བ་སྟོང་ཚར་དང་བཟློག་པ་ཅི་
མང་མགོན་ཁང་དང་ལམ་འབྲས་ལྷ་ཁང་རྣམས་སུ་གཏོར་བསྔོས་བརྒྱ་རྩ་དང་ཕྲིན་
བཅོལ་གང་དྲག་བྱས་པས་ལྷ་ལྡན་དུ་བཞུགས་སྐབས་གེགས་ཆེ་བ་བྱུང་འདུག་
རུང་ས་ངོར་གྱི་དཀོན་མཆོག་རྣམས་ཀྱི་ཐུགས་རྗེས་བདེ་བར་གྱུར་སོང་། ལོ་དེའི་
ཟླ་བ་བཅུ་གཅིག་པའི་སྐབས་དེར་ཁམས་མངའ་རིས་ཀྱི་འབུལ་སྐྱེལ་ཚན་ཆེ་བ་
དང༌ གྲྭ་ རྒྱུན་ གཞར་བཞུགས་ བཅས་ དགུ་ བརྒྱ་ དང༌ དགུ་ བཅུ་ གོ་གསུམ་དུ་
ལོངས་པ་སོགས་མཆིས། དེའི་ནུབ་གཅིག་རྨི་ལམ་དུ་དགོན་པའི་གཤམ་ནས་ངེད་
རང་ཡར་འོང་བས་ཨེ་ཝཾ་ཀླུ་ལྡིང་གི་རྒྱལ་སྒོའི་རྩ་བར་སླེབས་སྐབས་ཀླུ་ལྡིང་ནས་
བུད་མེད་རྒན་མོ་སྔོ་བསངས་མ་ཞིག་བྱུང་སྟེ་ལག་པ་གཉིས་ཀྱིས་གཙང་གི་ཞ་ཐུལ་
སྣུམ་དྲེག་ཅན་ཞིག་ཁྱེར་ཏེ། འདི་དེ་སྔོན་བཀྲ་ཤིས་ལྷུན་གྲུབ་ཀྱིས་མནབས་པ་
ཡིན། ད་ཁྱོད་ཀྱིས་འདི་གྱོན་དགོས་པ་ཡིན་ཟེར་ནས་མིག་ནས་མཆི་མ་མང་པོ་
ཕྲུལ་གྱིས་བཏང་བ་ཞིག་རྨིས་པ་ངེད་རང་སྡེ་དགེར་འོང་དགོས་པའི་རྟགས་སུ་
འདུག །ཟླ་བ་བཅུ་པའི་ནང་དུ་སྡེ་དགེ་ཚང་གི་སྐུ་ཆས་སྐྱེལ་མི་ཚོང་དཔོན་སྨད་
ཤོད་བུ་འགུ་དང་བུ་ཁོ་གཉིས་འབྱོར་པར་བུ་འགུ་ངོར་དུ་བྱོན་འཕྲལ་སྨན་དཔྱད་
རིམ་གྲོས་བཟློག་མེད་དུ་ཚེ་དུས་ལས་ཡོལ་བས་ངེད་རང་གིས་ཕོ་འདེབས་ལམ་
སྟོན་དང་། བླ་མ་རྣམས་ཀྱིས་ཀྱང་བསྔོ་བ་སྨོན་ལམ་གྱིས་རྗེས་སུ་བཟུང་བས་ལས་
- 242 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ། །
འཕྲོ་བཟང་བར་གོ །ཟླ་བ་བཅུ་གཉིས་པའི་ནང་དུ་བླ་བྲང་གིས་གཙོས་ཞབས་དྲུང་
ཁག་གིས་བསྟན་པའི་སྦྱིན་བདག་ཆེན་པོ་ཕེབས་པའི་ཆིབས་བསུ་ཇ་འདྲེན་དུས་
རྒྱུན་གྱི་གསོལ་ཕོག་དབུ་ཐོན་སོགས་ཀྱི་ལེགས་སྤེལ་གྱི་བཀའ་བགྲོས་ཏེ། ཟླ་བ་
དེའི་ཉེར་གཅིག་ལ་ལྕགས་སུ་ཐབ་འཛིན་པ་བླ་བྲང་ཁག་དང་གྲྭ་ཚང་སོ་སོའི་
ཆིབས་བསུ་དང༌། རྟ་བབས་སུ་བླ་བྲང་ ཁག་གི་མཆོད་དཔོན་ལྷོ་གླིང་གྲྭ་མང་
གི་ཕེབས་བསུ་དང་མཇལ་དར་བཏང༌། དེ་ཉིན་རླུང་འཚུབས་ཤིན་ཏུ་ཆེ་བ་ཞིག་
བྱུང་བ་རྗེས་འབྲང་གི་བྱེ་བྲག་དང༌། ལྷག་པར་ངེད་རང་མར་འགྲོ་དགོས་ཀྱི་ལྟས་
སུ་ཆོས་སྐྱོང་གིས་ཅུང་ཟད་འཁུ་ལྡོག་འདྲ་མོར་འདུག །དབང་ཁང་དུ་ཕེབས་ནས་
སྙན་དར་བཏང་སྐབས་ཉི་མའི་སྒོ་ཕྱེ་བ་སོགས་བབ་ཀྱིས་རྟེན་འབྲེལ་བཟང་ཞིང༌།
དེ་ འཕྲལ་ བླ་ བྲང་དུ་གསོལ་སྟོན་བསྡུས་པ་དང༌། རིམ་གྱིས་ ཞབས་དྲུང་ ཁག་
མཇལ་ཕྲད་དུ་ཕེབས། ཉེར་གསུམ་གྱི་ཉིན་སྦྱིན་བདག་ཆེན་པོ་ནས་བླ་བྲང་གི་
གཙུག་ལག་ཁང་དུ་ཚོགས་ཕེབས་ཐོག་ཏུ་བཀྲ་ཤིས་པའི་ཁ་བཏགས་དང༌། ཀྱེ་
རྡོར་གྱི་གསེར་སྐུ་སྒྲོས་ལྡན་མཆོད་རྫས་ཀྱི་རིགས། གསེར་ཞོ་བརྒྱ། དངུལ་སྲང་
བརྒྱ། དར་གོས་ཡུག །རྒྱ་ཟམ། གཅན་གཟན་གྱི་བྱེ་བྲག་མང་པོ། རྟ་དྲེའུ མཛོ་
གཡག་སོགས་དཔངས་ཆེ་བ། ཇ་འཁོར་དྲུག་ལྔ་བཅུ་ཐམ་པ། ཡང་ཡབ་རྗེ་བདེ་
བར་གཤེགས་པའི་དགོངས་རྫོགས་སུ་ཁ་བཏགས། མཛོད་གོས་ཡུག་མང་བ། ན་
བཟའ། གསེར་ཞོ་ སུམ་བརྒྱ་སོགས་བཀའ་དྲིན་ཆེ་བ་བསྩལ་ཞིང༌། ཁོ་བོ་ཅག་
ནས་ ཀྱང་ བླ་ མ་ གོང་མ་རྣམས་ ཀྱི་ཐུགས་ དགོངས་ རྫོགས་ པ་ དང༌། ཆོས་རྒྱལ་
བསྟན་པ་ཚེ་རིང་གི་ཐུགས་རྒྱུད་ཀྱི་སྡིག་སྒྲིབ་སྦྱངས་ཤིང་ངན་འགྲོའི་དུ་ཁ་ལས་
བསྒྲལ་ནས་ས་དང་ལམ་རིམ་གྱིས་བགྲོད་དེ་རྣམ་མཁྱེན་མཆོག་གི་གོ་འཕང་ཐོབ་
- 243 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པ་དང༌། བསྟན་པའི་སྦྱིན་བདག་ཆེན་པོས་གཙོས་པའི་བསྟན་འཛིན་རྣམས་སྐུ་ཚེ་
བརྟན་ཅིང་ ཡངས་པའི་ རྒྱལ་ ཁམས་ཐམས་ཅད་བདེ་ལ་འགོད་པ་དང༌ བདག་
གཞན་ཐམས་ཅད་ཀྱི་བསམ་དོན་ཆོས་བཞིན་འགྲུབ་པ་དང༌། མཐར་རྣམ་མཁྱེན་
རྒྱལ་བའི་གོ་འཕང་བདེ་བླག་ཏུ་ཐོབ་པར་གྱུར་ཅིག་པའི་སྒོ་ནས་བསྔོ་བ་སྨོན་ལམ་
བཀྲ་ཤིས་མཐའ་རྟེན་བཅས་རྒྱས་པར་བགྱིས། རིམ་གྱིས་ གསོལ་ སྟོན་དང་ན་
བཟའ་སོགས་སྐུ་འཁོར་ཚང་མར་ཟབ་རྒྱས་སུ་ཕུལ། ཉེར་ལྔའི་ཉིན་ལམ་འབྲས་
གྱི་དབུ་བཙུགས་ཏེ་བཞུགས་ས་ནུབ་གདོང་སྐྱོར་མགོར་འབོལ་ཐོག་ཏུ་གོས་གདན་
གྱི་ཁ་གང་མ་ལེགས་པ་ཞིག་གིས་ཞེ་ས་ཞུས། སྔ་དགོངས་ཀྱི་ཆོས་ལ་ཕེབས་དུས་
བླ་བྲང་རབ་གསལ་ནས་མི་སྣ་རེས་སྤོས་སྣ་དང༌། ཕེབས་ཚར་ནས་ཡོན་མཆོད་ཟུང་
དང་སྐུ་འཁོར་ནང་མར་གསོལ་ཇ་རེ་ཡོད་པ་ཞུས། དེ་སྐབས་རྨི་ལམ་ངོ་མཚར་ཅན་དུ་
མ་བྱུང་སྟེ། རྟ་ལོ་ཟླ་བ་བཅུ་གཉིས་པའི་སྟོད་དུ་ནུབ་གཅིག་ངེད་རང་གཞིས་ཀ་རྩེར་
སོང་བས་ཕྱུག་གྲོང་མ་ཎིའི་འགྲམ་ན་མི་མང་པོ་འཚོགས་འདུག །ཅི་ཡིན་སྙམ་སྟེ་
བལྟར་སོང་བས་མི་མང་པོ་ཐུ་ཐུམ་བྱས་ནས་ཕར་འགྲོ་གིན་ཡང་འདུག །ངེད་རང་
དེར་སོང་བས་མི་ཕོ་མོ་དེའི་གསེབ་ན་རྒྱ་སོག་འདྲ་བའི་མི་ཆེན་པོ་དྲུག་འདུག་
ཅིང་། རྔ་མོང་ཆེན་པོ་ཞིག་བཤས་ཏེ་དེའི་ཤ་ནང་ཁྲོལ་ཐམས་ཅད་སོ་སོར་འགྱེད་
འདུག་ཅིང་ཁྱོད་རང་ཡང་སྐལ་བ་ལོང་ཟེར། ཐོག་མར་སྐྱུགས་བྲོ་ཆེན་པོ་ཞིག་
གིས་མ་བླངས་པར་ཁ་བཀབ་སྟེ་ཚུར་བྲོས་པ་ལ་རྗེས་ནས་འདས་པ་འདྲ་མོས་ཤ་
དུམ་བུ་གཅིག་ཁུར་ནས་འོང་གིན་འདུག་སྙམ་པ་ཞིག་བྱུང་བ་ལུག་ལོར་འབྲུམ་
བུའི་ནད་དེ་ལ་བལྟ་བ་དང༌། ངེད་རང་གིས་རེ་ཞིག་མ་ཁུར་བ་དེས་འབྲུམ་བུ་ཟླ་
བ་དྲུག་པའི་ནང་བར་ངོར་དགོན་དུ་མི་འོང་བར་བལྟ་བ་འདུག་སྙམ། ཟླ་བ་བཅུ་
- 244 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གཉིས་པའི་དེའི་ཉི་ཤུའི་སྐོར་ལ་ནུབ་གཅིག་རྨི་ལམ་དུ་ ངེད་རང་སྡེ་དགེའི་ཟིལ་
སྟོད་ཀྱི་འཁོར་ལོ་མདོའི་སྟོད་ན་ལམ་དྲང་པོར་རྟ་གྲོ་བོ་ཞིག་བཞོན་ཏེ་ཞུ་མེད་པར་
ལག་ཏུ་ལྕག་གཅིག་ཁྱེར་ཏེ་འགྲོ་གིན་ཡོད་པར་འཁོར་ལོ་མདོའི་ཐད་ཙམ་དུ་
སླེབས་སྐབས་མི་སྐྱ་བོ་གོས་དཀར་པོ་གྱོན་པ་སྐྲ་དཀར་པོར་སོང་བ་ཞིག་བྱུང་སྟེ་
ཁྱོད་གར་འགྲོ་ཟེར་སྡེ་དགེར་འགྲོ་བྱས་པས་ཁྱོད་འདིར་འོང་བ་ལེགས་ཤིང་ཐོག་
མར་ངེད་ཀྱི་ཡུལ་དུ་རབ་གནས་ལ་བྱོན་ཟེར། ཁྱོད་ཀྱི་ཡུལ་གང་ན་ཡོད་བྱས་པས་
ལུང་པ་འདིའི་ཕུར་ཡིན་ཟེར་འཕྲལ། བུད་མེད་མཛེས་མ་དར་གོས་ཀྱིས་བརྒྱན་
ཅིང་མུ་ཏིག་མང་པོས་མགོ་ལུས་ཐམས་ཅད་སྤྲས་པ་ཞིག་གིས་ཐོང་པ་ཞིག་ས་ལ་
བཙུགས། གཡས་ན་མཛོ་མོ་དཀར་མོ། གཡོན་ན་འབྲི་དཀར་མོ་ལེགས་པ་གཉིས་
བྱས་ཏེ། མི་དེའི་ལག་ན་དངུལ་གྱི་ཐོ་ཕག་ཆེ་བ་ཞིག་ཏུ་འབྲས་དཀར་ནས་དཀར་
གྲོ་དཀར་གསུམ་བསྲེས་ པ་ གང་ ཐོགས་ཏེ་ད་ཁྱོད་རང་འདི་ ལྟར་ གྱིས་ མིག་བ་
ཙུམས་ལ་ངས་ལྟོས་མ་བྱས་པར་མ་བལྟ། སྨོན་ལམ་དང་བཀྲ་ཤིས་བཟང་པོ་
མཛོད་ཟེར། ངེད་རང་གིས་དེ་ལྟར་བྱས་ཏེ་སོང་། བུད་མེད་དེས་རྨོས་སྣ་ཁྲིད་ཅིང་
མི་དེས་ལག་པ་ཡ་གཅིག་གིས་ཐོང་ཡུ་བཟུང་། ཡ་གཅིག་གིས་དངུལ་སྡེར་བཟུང་
ཞིང་རྨོ་བའི་ཚུལ་དུ་སོང་བས་ངེད་རང་གི་མིག་གིས་མ་བལྟས་རུང་ལུང་པ་ཐམས་
ཅད་གསལ་པོར་མཐོང་གིན་འདུག །ངག་ཏུ་ཕུན་སུམ་ཚོགས་པ་གསེར་གྱི་རི་བོ་
འདྲ་ཞེས་པ་བརྗོད་ཅིང༌། ཡུལ་འདིར་བདེ་སྐྱིད་འབྱུང་བར་གྱུར་ཅིག་སྙམ་དུ་མེ་
ཏོག་འཐོར་ཞིང་སོང་བས་ཕ་རི་ཚུ་རིའི་ཡུལ་ཁང་ཞིང་བཅས་ཐོར་བུ་ཡོད་པ། ལུང་
པ་དོག་ཅིང་ནགས་ཚལ་གྱིས་ཁྱབ་པ་ཞིག་ལམ་མེར་མཐོང་བ་འདུག །བཀྲ་ཤིས་
གསུམ་པ་ཡིན་ཟེར་མ་ཐག་མི་དེ་ན་རེ་ད་ལྟོས་ཤིག་ཟེར། བལྟས་པས་ཕུ་ན་བྲག་
- 245 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རི་དཀར་པོ་གནམ་དུ་གཟེངས་པ་འདྲ་བ་དང༌། སྤང་རི་གངས་རི་ཆེ་བ་མང་པོ་
ཡང་འདུག་པར་ངེད་ཀྱིས་ལུང་པ་འདི་གང་ཡིན། གངས་རི་འདི་གང་ཡིན་བྱས་
པས། ལུང་པ་འདི་ལ་ཁྲོ་ཟེར། གངས་རི་འདི་ལ་གཞི་བདག་ཟིལ་ཕྲོམ་ཟེར། འདི་
མདོ་ཁམས་སྤྱི་དང་ཁྱད་པར་སྡེ་དགེའི་ཕོ་བྲང་བཅོ་བརྒྱད་ཀྱི་བདག་པོ་ཡིན། ད་
ཁྱོད་རང་ལེགས་པོ་བྱུང་སོང་ཟེར་ཞིང༌། སྔར་གྱི་དེ་རྣམས་ཀྱང་མེད་སོང་བ་རྨིས་
པས། སྡེ་དགེར་བསྐྱར་དུ་སླེབས་པ་དང་ལྷ་པར་ཟིལ་ཕྲོམ་གྱིས་གྲོགས་བྱེད་པའི་
ལྟས་ཡིན་འདྲ། འོན་ཀྱང་ཨེ་ཝཾ་གཟིམས་ཆུང་དུ་འོང་ལུགས་ཀྱི་མགོན་པོ་དང་ལྷ་
མོའི་རྟགས་འདྲ་ཡིན་ན་མ་གཏོགས་གཞི་བདག་དགེ་བསྙེན་རྡོ་རྗེ་གཡུང་དྲུང་དེ་
དབང་ཐོབ་དམ་ཚིག་ལྡན་པའི་དཀར་ཕྱོགས་ཚད་མེད་ཅིག་ཡིན་འདྲ། དེ་ལྟར་
བྱུང་ཚུལ་ཕྱི་ཉིན་གཉེར་པ་མགོན་སྲུང་སྔ་དྲོ་ཞིག་ཨེ་ཝཾ་གཟིམས་ཆུང་དུ་མདུན་
ཆེན་ གྱིས་ ཞུ་ ཆ་ འགའ་འབུལ་ དུ་ བྱུང་བར་ཞིབ་ཏུ་བཤད་ཅིང་། བླ་མ་སངས་
རྒྱས་དཔལ་བཟང་དང་ངེད་རང་གྲྭ་པ་འགྲམ་དུ་སྡོད་མི་གསུམ་ཙམ་ལ་བཤད་
རྒྱུའང་བྱུང༌། དེ་ད་ལྟ་རྡོ་ཁོ་མའི་ལྷ་ཁང་གི་སྒོ་སྟེང་ན་དེ་ལྟར་བྲིས་པའང་ཡོད།
ལུག་ལོ་ཟླ་བ་དང་པོ་ཤར་བའི་ཚེས་བཅུ་སྐོར་ལ་ནུབ་གཅིག་ཡང་སྡེ་དགེར་འགྲོ་
བཞིན་འཁོར་ལོ་མདོའི་ཐད་ཀྱི་རི་ཁྲོད་ཡོད་སའི་ཐད་དུ་རྟ་དཀར་པོ་ཞིག་བཞོན་
ནས་མར་ངེད་རང་འགྲོར་འདུག་པ། གདིང་བ་དེ་རྟ་ཐོག་ནས་མར་ལྷུང་བ་ཆུ་ནང་
དུ་ཁྱེར་སོང་བས་མྱུར་དུ་རྟ་བབ་སྟེ་བཟུང༌། ཡང་མགྱོགས་པར་སོང་བས་ཆུ་དགུ་
ཟམ་དགུའི་རྐེད་པ་ཙམ་དུ་སླེབས་དུས་ལམ་དེ་ཆུ་ཕ་རིའི་བྲག་ལ་འཕྲེད་ལམ་རིང་
པོ་ཞིག་འདུག་པ་ནས་འགྲོ་བཞིན་ཡོད་པར་འདི་ན་ལམ་མེད་སྙམ་སྟེ་སོང་བས་རེ་
ཞིག་ཏུ་རྒྱང་རིང་མོ་ཞིག་ནས་མཁན་ཆེན་བཀྲ་ཤིས་ལྷུན་གྲུབ་དེ་ཉིད་ཆིབས་པ་
- 246 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ནག་པོ་ཞིག་ལ་བཅིབས་ཏེ་དབུ་ཞྭ་མ་མནབས་པར་ཕེབས་བྱུང་བར་ངེད་རང་
བསམ་པར་ད་རྟ་བབས་ན་ལམ་ཞན་པས་བབ་སའང་མི་འདུག །བཟུར་ཙམ་བྱས་
ཏེ་ངེད་རང་གི་ཞྭ་ཕུད་པ་ལེགས་སྙམ་ནས་དེ་ལྟར་བྱེད་རྩིས་སྐབས་རི་དེའི་མགོ་
ནས་རྦབ་རྡོ་ཆེ་བ་ཞིག་ལྷུང་བྱུང་བར་འཇིགས་ཟེང་ངེ་བ་བྱུང་བས་རྡོ་དེ་ངེད་རང་
དཔོན་སློབ་མཚམས་སུ་བརྒྱབ་ཅིང་འཐོར་སོང་བའི་དུམ་བུ་ཞིག་གིས་སྐྱབས་
མགོན་དམ་པ་དེའི་སྐུ་ལ་བསྡོ་བ་ཞིག་བྱུང་། ངེད་རང་གིས་དེ་མ་ཐག་མ་བཟོད་དེ་
ནག་ཕྱོགས་ཀྱི་གདུག་རྩུབ་ཡིན་ནམ་ཡུལ་ངན་པ་འདི་འདྲ་ཟེར་ཞིང་གསོལ་བ་
བཏབ་པས་རེ་ཞིག་ནས་མི་ནག་པོ་ལུས་པོ་ཆེ་བ་ཞིག་བྱུང་སྟེ། ཁྱོད་བདེན་ལུང་པ་
འདིར་ཆབ་ཀྱིས་མི་དྲག་མང་པོར་གནོད། ད་ཁྱོད་རང་ཟབ་འདི་བཟློག་ཐབས་
གྱིས་དང་ཕན་ཡོན་ཆེན་པོ་འོང་ཟེར། དེ་ལྟར་བྱ་སྙམ་པར་ཡང་མི་དེ་ན་རེ་ཁྱོད་
རང་བླ་མ་ལ་གསོལ་བ་ཐོབ་ལ། དཔལ་ས་སྐྱ་ན་མགོན་པོ་རྦབ་ལེན་མ་བྱ་བ་ཇི་
ལྟར་ཡོད་པ་དེ་དྲན་པར་གྱིས་ཟེར། བསམ་བློ་ཞིག་བཏང་སྟེ་སླར་ཡང་གསོལ་བ་
བཏབ་པས་གཞི་ཐོག་གི་སྐོར་ལམ་གྱི་ལྟག་ན་ཕ་བོང་ཞིག་ལ་གུར་མགོན་གྱི་སྐུ་
ཡོད་པ་དྲན་ནས་ད་དེ་ལྟར་བྱེད་དགོས་ཏེ་ཐབས་ནི་གང་ཡང་མི་འདུག་སྙམ་པ་ན།།
མི་དེ་ན་རེ། ད་ཁྱོད་རང་ལ་ཐབས་ཡོད་ཀྱི་མིག་བཙུམས་ནས་ཆོས་སྐྱོང་ལ་གསོལ་
བ་ཐོབ་ཟེར་འདུག་པས། ཆོས་སྐྱོང་རྣམས་དང་ཁྱད་པར་རྡོ་རྗེ་འཆང་དང་སྔགས་
འཆང་ཆོས་ཀྱི་རྒྱལ་པོར་གསོལ་བ་བཏབ་པས་སྐད་ཅིག་ཉིད་ལ་རྡོ་ཕ་བོང་གཡག་
ཆེ་བ་ཙམ་ཞིག་མདུན་དུ་བྱུང་བར་བལྟས་པས་ཞལ་ནུབ་ཏུ་གཟིགས་པའི་གུར་གྱི་
མགོན་པོའི་སྐུ་རང་བྱོན་ཆེ་བ་གཟོང་གིས་བརྐོས་པ་ལྟ་བུར་འདུག །སེམས་དགའ་
དགའ་ཞིག་བྱས་པས། མི་དེས་ད་མགོན་པོའི་སྐུ་འདིས་ཁྱོད་རང་དུ་མ་ཟད་ཡུལ་
- 247 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
འདིར་ད་ཕྱིན་སུ་ལའང་རྦབ་ཀྱི་གནོད་པ་མེད་ཟེར་ཏེ་ཡལ་སོང་བས་མཁན་ཆེན་
དེ་ཉིད་ལ་ཅུང་ཟད་ཕ་རོལ་གྱི་རྦོད་གཏོང་གི་ངོ་ཡིན་པ་འདྲ་སྟེ་དེ་ནས་མི་རིང་བར་
ཞིང་ཁམས་སུ་ཕེབས་འདུག །སྐུ་དེ་འདྲ་བ་ཞིག་བཞེངས་བསམ་པ་ཡིད་ལ་ཡོད་
རུང༌། རྟེན་འབྲེལ་གྱི་གནད་འདི་གོ་དཀའ་བས་ལམ་དུ་ཇི་ལྟར་འགྲོ་བར་འགྱུར་
སྙམ། གལ་ཏེ་དེ་ ལྟར་ཐུབ་ན་བསྟན་ པ་ དང་ སེམས་ཅན་ ཐམས་ཅད་ ལ་ ཕན་
ཐོགས་པ་ཞིག་ནི་ངེད་རང་གིས་གདེང་ཁེལ་སྙམ་པ་ཞིག་ཡོད་པ་བྱུང་། དེ་ལྟར་
བྱུང་བ་རྣམས་གཉེར་པ་མགོན་སྲུང་སྡེ་དགེ་བླ་མའི་ཞབས་ཕྱིར་འོང་སྐབས་ཨེ་ཝཾ་
གཟིམས་ཆུང་དུ་བཤད་ཅིང་། མི་རིང་བར་ནུབ་གཅིག་ཨེ་ཝཾ་བླ་བྲང་གི་ལྷ་གསང་
སྟེང་ནས་དམ་པ་དེ་ཉིད་ཀྱིས་བཞེངས་པའི་ཟངས་གསེར་གྱི་རྒྱལ་མཚན་གཉིས་
དང་གན་ཇི་ར་བཅས་ཡོད་པའི་རྒྱལ་མཚན་ཤར་མ་དེ་འགྱེལ་བ་དང༌། ལྡན་གླིང་
གི་སྤྱི་ཁང་རྣམས་ཀྱི་ཐོག་ན་རྒྱལ་མཚན་དང་ཕྱར་དར་མང་པོ་བཙུགས་འདུག་པ་
ཕལ་ཆེར་རླུང་གིས་བསྐྱེལ་བ་འདྲ་མོའང་བྱུང་། འཇམ་མགོན་དེ་ཉིད་ལོ་དེའི་ཟླ་
བ་གཉིས་པར་སྡེ་དགེར་ཞིང་ཕེབས་པར་བལྟ་བ་འདྲ། སྡེ་དགེ་ས་སྐྱོང་ཆེན་པོས་
དེ་ཉིན་གྱི་ཉེར་ལྔ་ནས་བསྙེན་རྒྱས་དབུ་བཙུགས་ཏེ་ཟླ་བ་གཅིག་གི་བར་ལ་གྲྭ་པ་
རེར་ཇ་འགྱེད་ཟབ་རྒྱས་དང་། གསེར་ཞོ་རེ་དང་དངུལ་སྲང་རེ་བཅས་ཕྱག་འབུལ་
ཞུས། གཙུག་ལག་ཁང་དུའང་འཕན་བླ་བྲེ་ཟབ་རྒྱས་ཕུལ། གཞན་ཡང་བསྐང་བ་
སྦྱིན་སྲེག་དྲུག་ཅུ་སོགས་སྐུ་རིམ་ཡང་དཔག་ཏུ་མེད་པ་མཛད། སེམས་བསྐྱེད་ཀྱི་
ཉིན་ཡང་འབུལ་བ་དཔངས་ཆེ་བ་བཏེག །ཀྱེ་རྡོར་རྒྱུ་དབང་གི་བར་དེར་ས་སྐྱོང་
ཆེན་པོ་བཀྲ་ཤིས་ལྷུན་པོར་ཕེབས་པར། དེ་ག་ནས་ལུགས་ཟུང་གི་བཀུར་བསྟི་
དང༌། ཁྱད་པར་རྟ་དྲེའུ་བརྒྱ་དང་ཉི་ཤུ་སྐོར་མར་མ་ཕེབས་བར་དུ་མགོ་འདྲེན་
- 248 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མཛད་པས་ཕྱིར་ཕེབས་སྐབས་སྐུ་དྲིན་གཞན་ལས་ཆེ་བ་བྱུང་། དེ་ནས་ཕེབས་
འཕྲལ་ནས་བརྩམས་ཏེ་འཁོར་འདས་དབྱེར་མེད་ཀྱི་ལྟ་བ་དང་བསྐྱེད་རིམ་ལམ་
དབང་བཅས་པར་ཕུལ། དེ་མཚམས་ས་སྐྱར་ཕེབས་ནས་འབུལ་བ་མང་འགྱེད་
སོགས་དང༌། སྡེ་དགེ་ཡབ་རྗེ་དམ་པའི་དགོངས་རྫོགས་དང༌། སྐུ་རིམ་སོགས་
རྒྱས་པར་སྒྲུབ་སོང་ཞིང༌། གདན་ས་ཆེན་པོ་ནས་བཀའ་དབང་གསོལ་སྟོན་རྟེན་
མཇལ་སྐུ་རྫོང་སོགས་ཡོན་མཆོད་དམ་ཚིག་གཙང་གཤིས་ཕན་ཚུན་ཐུགས་དགེས་
པར་གྱུར། སྡེ་དགེ་བླ་མ་དཔོན་གཡོག་བསྐྱར་བཞུགས་སྐབས་ནུབ་གཅིག་ངེད་
རང་རྨི་ལམ་མཚར་བ་ཞིག་བྱུང་བ། ངེད་རང་ལམ་འབྲས་ལྷ་ཁང་དུ་སོང་བས་ལམ་
འབྲས་ལྷ་ཁང་ན་ཉི་མ་ཤིན་ཏུ་བྲོ་བ་ཞིག་ཤར་འདུག །ངེད་རང་གིས་ཀྲས་མགོར་
སླེབས་ནས་བལྟས་པས་རྡོ་རྗེ་འཆང་གི་སྐུ་མདུན་ན་སྡེ་དགེ་བླ་མ་དང་གཉེར་པ་ལྷ་
བུ་གཉིས་བཞུགས་འདུག །སྐུ་གཉེར་ཤཱཀྱ་དང་མཆོད་དཔོན་བསོད་ནམས་ རྒྱ་
མཚོ་གཉིས་ཀྱང་འདུག་ཅིང་། སྡེ་དགེ་བླ་མའི་ཕྱག་ན་སྐུ་འདྲ་ཡིད་བཞིན་ནོར་
བུའི་དབུ་ཞྭ་དེ་བཟུང་བར་མཛད་ནས་བླ་མ་རྡོ་རྗེ་འཆང་འདི་ཚེ་རབས་མང་པོར་
སྨོན་ལམ་བཟང་པོ་བཏབ། བྱང་ཆུབ་ཀྱི་སེམས་བསྒོམས་པས་བླ་མ་འདི་ལས་
ལྷག་པ་མེད་པ་འདྲ་ཟེར་འདུག །ལྷ་བུས་དེའང་ཡིན་འདུག་སྟེ་དེ་དུས་བསྐལ་པ་
བཟང་པོ་རེད། དེང་སང་གི་སྐབས་སུ་དཔལ་ལྡན་ཆོས་སྐྱོང་འདིའང་ཆོག་འདུག་
ཟེར། དེ་རང་གི་བསམ་པར་འདི་རྣམས་འདི་ན། འདི་འདྲ་མཛད་འདུག་སྙམ་སོང་
བས། ཁོང་ཅག་དཔོན་གཡོག་རྣམས་ཀྱིས་ག་ཡ་དྷ་རའི་བུམ་པ་དེ་ཡང་ཞལ་ཕྱེ་
འདུག་པས་བུམ་ཆུ་ཤིན་ཏུ་མཐོ་བ་ཞིག་འདུག་པར། ལྷ་བུས་ཀུན་དགའ་བཟང་
པོའི་དབུ་ཞྭ་འདི་ངེད་རང་དཔོན་གཡོག་སྡེ་དགེར་བསྣམས་ཨེ་འགྲོ་ཟེར་བ་ཞིག་
- 249 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྨིས་པས་ངེད་རང་ལས་ཀྱིས་བདས་ཏེ་སྡེ་དགེར་སླེབས་པར་བལྟ་བ་འདུག །རིམ་
གྱིས་ངོར་དུ་ཕེབས་བྱུང་བ་དང༌། རྫོགས་རིམ། ཟུར་ཆོས། དབང༌། རྗེས་གནང་
སོགས་དང༌། རབ་ཏུ་བྱུང་བ་དང་བསྙེན་པར་རྫོགས་པ་བཅས་གཟའ་སྐར་བཟང་
བའི་ཉིན་ཞིག་ཕུལ་བས་དེ་སྐབས་རྨིས་ལྟས་བཟང་བ་འགའ་བྱུང་སྟེ། སྡེ་དགེ་བླ་མར་
ལམ་འབྲས་ཕུལ་ཧ་ལམ་ཚར་མཚམས་ནུབ་གཅིག་ཤར་ཕྱོགས་སུ་རྔ་བོ་ཆེའི་སྒྲ་ཞིག་
རྨི་ལམ་དུ་གསལ་བར་བྱུང་། གསང་མགོན་མདུན་དུ་ཞལ་གྱི་དབང་དང་བཀའ་
བསྒོ་ཕུལ་བའི་ནུབ་མོར་སྡེ་དགེ་བླ་མས་གོས་ཆེན་གྱི་རྒྱལ་མཚན་ཆུང་བ་ལེགས་
པ་ཁ་ཤས་སྐུའི་ཕྲག་པ་གཡོན་དུ་བཀལ་ནས་སྐད་ཅིག་ལ་ས་སྐྱ་ནས་བཟུང་ཇོ་
བོའི་སྒོ་མདུན་རྡོ་རིང་གི་བར་རིམ་བཞིན་ཕེབས་པ་ཞིག་བྱུང་བས། སྐུ་ཚེ་མཐར་
སོན་ན་སྐུ་བསོད་འོང་སྙམ་པ་ཞིག་རྨིས་པ་དང༌། དཔལ་མགོན་ཞལ་གྱི་རྩུབ་
འགྱུར་གང་ཡང་མ་བྱུང་བས་ཀྱང་བཟང་། དེ་སྐབས་ཀླུ་ལྡིང་ཞབས་དྲུང་རིན་པོ་ཆེ་
དང་མཆེད་གྲོགས་མཛད་ན་བསམ་པ་རང་གཞན་ཐམས་ཅད་ལ་ཡོད་ཅིང༌། སྡེ་
དགེ་བླ་མར་སྙན་གསན་ཀྱང་ལན་གསུམ་ཙམ་ཕུལ་བ་དང༌། དེར་མ་ཟད་ངེད་
རང་དང་ཞབས་དྲུང་ཁག་བཀའ་གྲོས་དུས་ཤིག་གཟིམས་ཆུང་དུ་ཀླུ་ལྡིང་ཕྱག་
མཛོད་ལ་ཟུར་ཙམ་གྱིས་ཇི་ལྟར་གནང་གིན་ཡོད་པ་དང༌། ལྷག་པར་ད་ལམ་འདི་
སྐོར་ལ་འདི་ནས་ཅུང་ཟད་ཕྱོགས་རིས་སུ་འགྲོ་བས་ཁང་གསར་མཁན་རྙིང་ནས་
སྡེ་དགེར་སཾ་ཊ་ཞིག་ཕུལ་ན་ལེགས་ཚུལ་ཞུས་སྐབས་ཐར་རྩེ་ཕྱག་མཛོད་ཕེབས་
བྱུང་བས་ཚིག་མཐའ་བསྡུ་ལོང་མ་བྱུང་། ཀླུ་ལྡིང་དུ་རང་གིས་ནི་གསལ་གསལ་ཞུ་
མ་ཐུབ། ལ་རྒྱ་དེ་ལྟར་བྱུང་ན་རབ་ཏུ་བསོད་ནམས་བཟང་པོས་མཁན་པོ་ཐར་རྩེ་
ནས་སློབ་དཔོན་བཅས་མཁན་སློབ་ཕུན་སུམ་ཚོགས་པ་ཞིག་གམ། དེ་ལྟར་མ་
- 250 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྱུར་རུང་གང་ཅི་ནས་ལེགས་ལམ་ཕུན་སུམ་ཚོགས་པ་ཞིག་འོང་སྙམ་སྟེ། གསོལ་
སྟོན་གྱི་ཆས་དང་ས་ཡོལ་ཉི་ཡོལ་སོགས་གང་ཅིའི་གྲ་སྒྲིག་དང་རོགས་པ་རྣམས་
ལའང་དེ་ལྟར་ལེགས་ཚུལ་སོགས་ཀྱི་རྒྱུ་མཚན་ཡང་བཏང་། མདུན་ཆེན་རང་གི་
དགོངས་གཞིར་ཁོང་གིས་བླ་མ་དམ་པར་ཁུར་བ་ལས་ལྷག་པོར་གྱུར་པ་ནི་མེད་
སྙམ་པ་མ་གཏོགས་གཞན་མའི་རྒྱུ་མཚན་ནི་མེད་ངེས་པ་ཡིན་རུང་། སྔོན་ལས་
འཕྲལ་རྐྱེན་ཇི་ལྟར་ཡིན་ནའང་སྐུ་ཞབས་རིན་པོ་ཆེ་ངོ་བོ་བཟང་བར་མ་ཟད།
ཤར་ཆེན་གོང་མ་འདི་རྣམས་སྤྱི་སྒེར་གང་དུའང་བསྟན་པ་ལ་སྐུ་དྲིན་ཆེ་བས་རང་
ནི་མགོ་གཏད་ཆོག་ཅིག་གི་བསམ་པར་ཁ་ཞེ་མཐུན་ངེས་ཡིན་ཀྱང༌། ཕྱི་ནང་གང་
ནས་མཁྱེན་རྒྱ་ཆེ་བའི་ཞལ་བཀོད་ཞིག་གིས་ཁྱབ་ནས་ངེད་རང་ལ་དགོངས་ཁྲེལ་
གཞན་དང་མི་འདྲ་བ་ཞིག་མཛད་རུང་། མཆོག་གསུམ་སྤྱི་དང་གོང་མ་རྣམས་ཀྱི་
ཡེ་ཤེས་ཀྱི་གཟིགས་པས་སྒྲིབ་མེད་དུ་གཟིགས་ཚེ་འདི་ཕྱི་གང་དུའང་བློ་ལ་ནེམ་
ནུར་དང་ཐེ་ཚོམ་ནི་མ་དགོས་པ་འདྲ་ཞིང་། གཞན་གྱིས་དེ་མཚམས་སུ་ལེགས་
སྦྱོར་དགོས་པ་སོགས་འདྲ་མོ་སྣ་ཚོགས་གནང་ཡང་། ལྷག་བསམ་བླ་མ་ལྷ་དང་
བཅས་པར་ཞེས་དང་སྙིང་རུས་ཡོད་ཚེ། རང་སེམས་ཤེལ་གྱི་གོང་བུ་ལ་བཀྲུ་ཕྱིས་
སོགས་མཛད་ པ་ནི་ངལ་བར་སྣང༌ ། ཚོགས་པ་བྱིང་ལའང་ རབ་ཏུ་བྱུང་བ་དང་
བསྙེན་པར་རྫོགས་པ་སྒྲུབ་པ་བཞི་བརྒྱ་དང་སུམ་ཅུ་སྐོར་གདའ། རིམ་གྱིས་བླ་མ་
རྡོ་རྗེ་འཆང་ཆེན་པོའི་དགོངས་རྫོགས་ས་ག་ཟླ་བའི་དཀྱིལ་འཁོར་ཆེན་པོའི་སྒྲུབ་
མཆོད་སོགས་གེགས་མེད་གྲུབ། དེ་ལོ་གཞིས་རྩེར་འབྲུམ་དོགས་ལ་བརྟེན་པའི་
སྐྱེ་འགྲོ་ཐམས་ཅད་ལ་སེམས་ངལ་སྐྱོང་ཆེ་བ་དང༌། ལྷག་པར་ངོར་དུ་གྲྭ་ཚོགས་ཆེ་
བར་མ་ཟད། སྡེ་དགེ་དཔོན་བློན་རྣམས་ལྷ་ལྡན་དུ་མཆོད་ཡོན་མཇལ་དགོས་པའི་
- 251 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ །
སྟབས་ཀྱིས་སེམས་ཁུར་ཆེ་བར་གྱུར་ཀྱང༌། དེའི་སྔོན་ནས་རྨི་ལྟས་ཞིག་ཀྱང་བྱུང་
བ་དེའི་དོན་ལྟར་དང་། རང་ཉིད་ནས་ཀྱང་བསྟན་འགྲོར་དམིགས་པའི་སྐུ་རིམ་
སྐབས་ སུ་ གང་ བབ་ དང༌། ཁྱད་ པར་ སེར་སྐྱ་ ཀུན་ ལ་ འགྲོ་ སྡོད་ ཀྱི་ བཀོད་ པ།
གཞུང་ས་ཆེན་པོར་བབ་སད་ ཀྱིས་སྙན་སྒྲོན་འབུལ་ལུགས་གང་ལེགས་དང༌།
དེའི་དོན་ལ་ཆེད་བརྫང་གི་གཞུང་གི་སྐུ་ཚབ་རྣམས་ལའང་གསེར་དངུལ་ཇ་དར་
རས་གསུམ་གྱི་ནོར་རྫས་ལ་ཕོངས་མེད་ལྟ་བུ་དང༌། ནད་པ་རྣམས་ལའང་ཁ་ཟས།
རྒྱབ་གོས། སྨན་པ། ནད་གཡོགས་སོགས་གང་དྲག་དོ་ཁུར་ཞུས་པས། ཟླ་བ་དྲུག་
པའི་བར་དུ་རེ་གཉིས་ལས་མ་སྐྱོན། ཟླ་བ་བཞི་པའི་ནང་དུ་སྡེ་དགེ་ཚང་ཆིབས་
བསྒྱུར་གྲུབ་པ་དང་ལྷ་ལྡན་དུའང་འབྲུམ་བག་སོགས་མ་བྱུང་བ་ནི་ས་ངོར་གྱི་བླ་མ་
ཆོས་སྲུང་རྣམས་ཀྱི་ཐུགས་རྗེ་རང་འདུག །ཟླ་བ་དྲུག་པ་ནས་བརྒྱད་པའི་བར་དུ་
འབྲུམ་པ་ངོར་ནང་དུ་མཆེད་རུང་དགོན་ཡུལ་ཐམས་ཅད་དུ་རང་རང་ལས་ཅི་བབ་
ཙམ་མ་གཏོགས་ཕྱི་རོལ་དུ་འདོན་པའི་སྣེར་གཅོད་སོགས་ནི་མ་བྱུང་ཞིང་། འདས་
པ་རྣམས་ལའང་བསྔོ་བ་བྱང་ཆོག་སྨོན་ལམ་སོགས་གང་དྲག་བྱེད་ཁུལ་ཞུས། བླ་
བྲང་དུ་ངེད་རང་ཡོད་སྐོར་དགེ་འདུན་བརྒྱད་ཅུ་སྐོར་ཞིང་དུ་ཕེབས་པས་སེམས་ནི་
སྡུག་བསྔལ་བར་གྱུར། བསྙུང་གཞི་སེལ་བའང་གཙོ་བོར་བསྟན་འགྲོའི་སྐྱབས་
མགོན་ཞབས་དྲུང་ཁག་རྣམས་སྐུ་འབུམ་ལས་ཐར་བ་དང༌། དགེ་འདུན་གྱི་ཁྲོད་
ནས་བརྒྱ་དང་དྲུག་ཅུ་སྐོར་ཐར་བས་ལེགས་ལམ་ཆེ་བ་རང་བྱུང༌། ཡུལ་པ་རྣམས་
ནས་ཀྱང་ཤི་གསོན་མང་དུ་བྱུང་སོང་བས་སྙིང་རྗེ་བ་བྱུང༌། འོན་ཀྱང་ཆོས་གྲྭ་ཆེན་
པོ་བཀྲ་ཤིས་ལྷུན་པོ་ལྟ་བུའི་ཐུགས་བསུན་དེ་ཙམ་མ་བྱུང་བ་ནི་རང་རེ་དམ་ཅན་
སྲུང་མས་དངོས་སུ་སྡོང་གྲོགས་མཛད་པས་ལྷག་པར་ངོར་ནས་འབྲུམ་བུ་ཕྱི་རོལ་
- 252 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དུ་གཞན་ལ་འགོ་བ་གཅིག་ཀྱང་མ་བྱུང་བའི་སྟབས་ཀྱིས་མི་དབང་ཡབ་སྲས་ནས་
ཀྱང་དགོངས་ཁྲེལ་སོགས་གཏན་ནས་མེད་པ་བཅས་བཀའ་དྲིན་དཔག་མེད་དུ་
བྱུང་ཞིང༌། འབྲུམ་བུའི་སྡོམ་རའི་སྐོར་ལ་དྲག་ཞན་སུ་ལའང་ཐུགས་བློ་ནི་འདྲི་མ་
ཐུབ། སྟོད་སྨད་བར་གསུམ་གྱི་ཕ་མེད་མ་མེད་འདྲ་མོ་འདི་རྣམས་འོ་བརྒྱལ་གཏད་
པ་བས་ངེད་རང་ཤི་བར་རང་ལེགས་སྙམ་པས་རང་སྲོག་དང་ནོར་རྫས་གཉིས་ལ་
ལྟོས་མེད་ལྟ་བུར་བཏང་བས་དགེ་བ་གང་འཕེལ་ཞིག་བྱུང༌། །
ལུག་ལོ་ཟླ་བ་གཉིས་པའི་ནང་དུ་སྡེ་དགེར་མཁན་ཆེན་ཆོས་ཀྱི་རྒྱལ་པོ་བཀྲ་
ཤིས་ལྷུན་གྲུབ་བསྟན་འགྲོའི་བསོད་ནམས་དམན་པས་ཞིང་ཁམས་སུ་ཕེབས་པར་
གཞིར་བཞུགས་ཡུམ་སྲས་རྣམས་ནས་གནས་ཚུལ་འབུལ་མིའི་བང་ཆེན་ལྷ་ལྡན་དུ་
འབྱོར་པར་གདན་ཚབ་ཏུ་བདག་ཅག་འོས་བབ་ཡོད་ཚུལ་གྱི་མཆོད་ཡོན་གཉིས་སུ་
སྙན་སྒྲོན་ཕུལ་བར། མི་དབང་ཆེན་པོ་ནས་སྡེ་དགེ་ཁྲི་ཆེན་བླ་མས་ས་བོན་ཕུལ་
བའི་ནང་ལྟར་ཕྱག་ཐམ་བཀའ་དྲིན་བསྐྱངས་མཆིས་ཀྱི་དེ་གའི་འདུ་དོན་ལའང་
འདི་ལྟར་མཆིས་ཏེ། ༧ངོར་བླ་བྲང་ཁག་ཁང་ཚན་བཅས་ལ་སྤྲིངས་པ། ད་ལམ་སྡེ་
དགེའི་དབུ་བླ་དེ་གནས་ཕེབས་པའི་མཁན་པོ་ཞིང་དུ་གཤེགས་སོང་འདུག་པས།
དེའི་མཚམས་ལ་བླ་མའི་སྐུ་ན་བགྲེས་གཞོན་དང་བསྟུན་ནས་སྡེ་དགེའི་བླ་མར་
དཔལ་ ལྡན་ཆོས་སྐྱོང་གཏང་ དགོས་ཟེར་བ་འདི་ གར་ ཞུས་བྱུང་བ། ཁྱོད་ རང་
དཔལ་ལྡན་ཆོས་སྐྱོང་སྡེ་དགེར་འགྲོ་དགོས་རྒྱུ་ཡིན་པས། དེ་ག་ཐམས་ཅད་གྲོས་
མཐུན་གྱི་སྒོ་ནས་བབ་འོས་སུ་འདུག་ལ་ཁྲི་རྩིས་སྤྲོད་ནས་མགྱོགས་པར་ཁམས་
སུ་འགྲོ་བའི་གྲབས་ཡུལ་གྱིས། ཞེས་ས་ལུག་ཟླ་བ་ལྔ་པའི་ཚེས་བརྒྱད་ལ་དགའ་
ལྡན་ཁང་གསར་ནས་བྲིས། ཞེས་པའི་བཀའ་ཤོག་རིན་པོ་ཆེའི་དགོངས་དོན་དང༌།
253.



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བསྟན་པའི་སྦྱིན་བདག་ཆེན་པོ་ཉིད་ནས་ཀྱང་ཞུ་ཡིག་ཕེབས་པར་འདི་ལྟར་སྣང་
སྟེ། འདི་ཕྱིའི་སྐྱབས་གནས་རྣམ་འདྲེན་རིན་པོ་ཆེ་ལྷན་རྒྱས་དྲུང་དུ། གུས་པ་ཆེན་
པོས་ཞུ་བ། དེང་གི་ཆར་སྐུ་འཚོ་བསྟན་འགྲོའི་དཔལ་དུ་བརྟན་པར་བཞུགས་ཡོད་
པ་གཞིར་བཅས་པས་མཆོག་ཏུ་དགའ་སྤྲོ་ཆེ་ཆེ། འདིར་ཕྲན་བུའང་ཁྱེད་ས་ངོར་གྱི་
ཐུགས་རྗེར་བརྟེན། ལམ་སྐབས་སོགས་ནས་ངལ་བ་མ་བྱུང་བར་འདི་གར་བདེ་
བར་འབྱོར། ད་ལམ་བསྟན་འགྲོ་སྤྱི་དང་བྱེ་བྲག་ངེད་རང་མཆོད་ཡོན་ཐམས་ཅད་
ཀྱི་བསོད་ནམས་ཀྱིས་མ་ཐེགས་པར་བརྟེན་མཁན་ཆེན་དམ་པ་རྡོ་རྗེ་འཆང་མངོན་
སུམ་པ་བཀྲ་ཤིས་ལྷུན་གྲུབ་ཞིང་དུ་གཤེགས་སོང་འདུག་པ་ལ་རྒྱར་ངེད་རང་
མངའ་ཁོངས་སུ་སྐུ་ཞབས་སི་ཏུ་རིན་པོ་ཆེས་གཙོས་བླ་མ་མང་བར་བཞུགས་
ནའང་། རང་བླར་གཙོ་བོར་ས་ལུགས་ཀྱི་བླ་མ་ཞིག་མ་བཞུགས་ན་ཁོང་ཡུམ་སྲས་
སྤྱི་དང་ཁྱད་པར་ཁོ་བོ་ཅག་ལོ་ཟླར་ལྟ་ཞོག་ཞག་ཤས་ཙམ་ཡང་སྡོད་ཐབས་གཏན་
ནས་མ་མཆིས་པས་བདེ་བར་གཤེགས་པ་དེའི་ཚབ་ཏུ་དེ་གར་བཞུགས་པའི་ཁྱེད་
མཁན་གསར་རྙིང་ཞབས་དྲུང་བཅས་ལ་ཁྱད་པར་དབྱེ་བ་མ་མཆིས་ཀྱང་། དཔལ་
ལྡན་ཆོས་སྐྱོང་ཉིད་སྐུ་ན་ཕྲ་བའི་སྟབས་ཀྱིས་གདན་འདྲེན་ཞུ་རྩིས་བྱས་ནས་འདི་
གར་མི་དབང་ཆེན་པོར་དགོངས་པ་ཞུས་པས་དགོངས་ཁྲོལ་གྱི་ཡི་གེ་འདི་བཞིན་
ལྟར། བསྟན་དོན་ལ་རྒྱ་ལ་ཕན་ངེས་ཞིག་ཁྲི་ ལ་བཀོད་ནས། རབ་ཏུ་ད་ལན་ངེས་
དང་མཉམ་པོར་ཕེབས་ཐུབ་པ་ཞིག་བྱུང་ན་ཁོ་བོ་དངོས་ཀྱིས་ཞབས་ཕྱི་བསྒྲུབས་
པས་མཆོག་ཏུ་བཟང་ཞིང༌། གལ་ཏེ་དེ་ལྟར་ཅི་སྟེ་ཕེབས་མ་འགྲིགས་ན་རྗེས་ནས་
སྔ་ཕྱི་འདི་ཙམ་ལ་ཕེབས་བཅས་ཀྱི་གསལ་ཀ་འཕྲལ་གནང་ཡོད་པར་མཁྱེན་
མཁྱེན། ཞུ་ཡིག་འདེགས་རྟེན་བཀྲ་ཤིས་པའི་ལྷ་རེག་དཀར་པོ་བཅས་ས་ལུག་ཟླ་
- 254 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བ་ལྔ་ པའི་ ཚེས་བརྒྱད་ལ་ ལྷ་ ལྡན་ སྒར་ཐོག་ནས་ཕུལ་བའི་ཞུ་ཡིག །ཅེས་ པ་
བཅས་སྨད་ཤོད་དགེ་རབ་དགེ་སློང་ཕུན་ཚོགས་ལྷུན་གྲུབ་ཆེད་རྫོངས་གནང་བ་
ངོར་དུ་ཟླ་བ་དྲུག་པའི་ནང་དུ་འབྱོར། དེ་མ་འབྱོར་བའི་སྔ་ནུབ་ངེད་རང་གི་རྨི་
ལམ་དུ་གཙུག་ལག་ཁང་དུ་སོང་བས་སྔར་ལས་མུན་ནག་ཅིང་རྡོ་རྗེ་འཆང་གི་
བཞུགས་ཁྲིའང་ཞལ་ནུབ་ཏུ་གཟིགས་འདུག་པ་ཞིག་རྨིས། དེ་དང་མཚུངས་པར་
དབུ་མཛད་སངས་རྒྱས་ཚུལ་ཁྲིམས་པ་སྔ་དྲོ་ཕེབས་བྱུང་བར་མདང་ཁོང་གི་རྨི་
ལམ་དུ་ངོར་བླ་བྲང་གི་རྒྱ་སྒོ་ནུབ་ནས་གྲྭ་པ་ངོ་མི་ཤེས་པ་བརྒྱད་ཀྱིས་ས་སྐྱ་པ་
ཆེན་པོའི་གསེར་སྐུ་ཆེ་བ་ཞིག་བཏེག་སྟེ་ཁུར་ནས་མཆོད་རྟེན་ཞབས་བྱས་ཟམ་
ཆེན་ཁ་ནས་གདན་དྲངས་སོང་བ་རྨིས་ཅི་ཡིན་ཟེར་བ་བྱུང༌། དེ་ནུབ་ཉི་མ་རུབ་
སོང་དུས་སྡེ་དགེ་བླ་མའི་མདུན་ནས་ངེད་རང་འོང་དགོས་ཚུལ་གྱི་བང་ཆེན་སྨད་
ཤོད་དགེ་བཤེས་ཕུན་ཚོགས་ལྷུན་གྲུབ་ཀྱིས་གཞུང་སའི་བཀའ་ཤོག་ཁུར་ནས་
སླེབས་བྱུང་བར་བལྟ་བ་འདྲ། དེ་ནས་འགྲོ་བར་ཐག་བཅད་པའི་ཞག་ཁ་ཤས་སོང་
བའི་ནུབ་གཅིག་ཨེ་ཝཾ་པའི་སྒྲུབ་མཆོད་བཙུགས་ཏེ་དཀྱིལ་འཁོར་ཐམས་ཅད་
ཞལ་ཕྱེ། ངེད་རང་ཡང་ཚོགས་པའི་དབུ་ལ་བསྡད་པས་བདག་འཇུག་ཐད་ཙམ་
སླེབས་སྐབས་དཀྱིལ་འཁོར་ཐམས་ཅད་ཤིན་ཏུ་སྣུམ་ཞིང་། ལྷག་པར་ཀྱེ་རྡོ་རྗེའི་
དཀྱིལ་འཁོར་ངོ་མཚར་ཆེ་བ་ལྷ་རྣམས་ཐམས་ཅད་ཀྱང་གསལ་པོར་ཡོད་སྙམ་
སྐབས། སྐད་ཅིག་ལ་གཙོ་བོའི་གནས་སྟོངས་ཏེ་འགྱོད་པ་ཆེན་པོ་ཞིག་བྱེད་པ་
རྨིས། དེ་དང་མཚུངས་པར་གང་ལྟར་རང་ཉིད་ལུགས་གཉིས་ཀྱི་བྱ་བ་གང་ནས་
ཀྱང་འཁོས་ཞན་པའི་སྟབས་ཀྱིས་ཧ་ཅང་ཡུན་རིང་སྡོད་པ་ནི་དཀའ་ནའང་ཨེ་ཝཾ་
གྱི་ཁྲི་ལ་ལོ་ཤས་བསྡད་ན་ཞབས་ཕྱིར་མ་ཕན་ཡང་གནོད་པར་འགྲོ་བ་ཞིག་ཀྱང་
- 255 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
ཅི་ལ་འོང་རུང༌། ཨེ་ཝཾ་ པའི་གདན་ས་འདི་ཡུལ་གཞན་དང་མི་འདྲ་བའི་ ཤིན་
ཏུ་བཀའ་གཉན་སྟབས་ཀྱིས། ད་ལམ་ལོ་གྲངས་ལྔ་དྲུག་ཙམ་གྱི་བར་གེགས་མེད་
ཅིག་བྱུང་ན་འགྲོ་བ་དང༌། སླར་དབེན་ས་རི་ཕུག་གཅིག་ཏུ་བྱ་བྲལ་ཤི་བའི་རོ་
བདག་མེད་ཅིག་ཐུབ་ན་འབྲོམ་སྟོན་རྒྱལ་བའི་འབྱུང་གནས་ཀྱི་རྣམ་ཐར་ཞུས་ལན་
ནོར་བུའི་ཕྲེང་བ་ལས། རི་དྭགས་དམན་པའི་རོ་བཞིན་དུ། །བདག་གིས་བདག་
ཉིད་སྦ་བར་བྱ། །ཞེས་འབྱུང་བ་ལྟ་བུ་ཞིག་དངོས་སུ་ལག་ལེན་མ་གྲུབ་ཀྱང་ཚུལ་
དེ་འདྲ་ཞིག་བྱས་ན་དགེ་བ་མེད་ ཀྱང་སྡིག་པ་ རང་ནི་འོང་མི་འདྲ་བསམ་སྟེ།
བརྟག་པ་རིམ་པ་གཉིས་བྱས་པས་ཨེ་ཝཾ་དུ་བསྡད་ནས་ཁྲི་སྐྱོང་ཡང་ལེགས་ལམ་
ཆེ་ཞིང་བསྟན་ཕན་འོང་བ་དང༌། སྦྱིན་བདག་གི་ཐུགས་བསམ་བསྐང་ཕྱིར་མདོ་
ཁམས་སུ་སོང་ཡང་གེགས་མེད་འདོད་དོན་ཐམས་ཅད་འགྲུབ་བོ་ཞེས་ལུང་བབ་
པར་བརྟེན་ཞབས་དྲུང་ཁག་དབུ་ཆོས་དགེ་རྒན་རྣམས་ལ་ཐབས་ཅི་ལེགས་ཀྱི་སྒོ་
ནས་འགྲོ་བར་ཞུས་པ་དོན་འགྲུབ་འཕྲལ། ལྷག་པར་སྡེ་དགེ་བླ་མའི་སྐུ་ཞབས་སུ་
བང་ཆེན་ཕྱིར་བརྫང་གི་ཞུ་ཤོག་ནང་དུ། ད་ལམ་ལ་རྒྱུར་དགོངས་དོན་ལྟར་ཞབས་
ཕྱི་བསྒྲུབ་རུང་། སྡེ་དགེའི་ཕྱོགས་སུ་ལོ་གྲངས་ཐོག་མར་ལྔ་ཙམ་སྡོད་པ་དང༌།
རྟེན་འབྲེལ་ལེགས་ལམ་བྱུང་ན་ལོ་བདུན་བརྒྱད་བར་དང༌། དེ་དག་གི་སྐབས་
སུའང་བསྟན་འགྲོར་ཕན་གང་ཐོགས་ཀྱི་འགྲོ་སྡོད་གང་འཚམ་བྱེད་ཆོག་པ་སོགས་
ཞིབ་ གསལ་ ནན་ ཆགས་ ཞུས་ཤིང༌། སྐུ་ཚབ་ ངོ་ མའི་ ངག་ ལམ་ དུའང་ སླར་
ཡོན་མཆོད་བར་དུ་ཐུགས་རེ་འཁང་གི་མཚམས་མི་འོང་བར་ཞུས། ངེད་ལ་བསུ་རྟ་
དང་ཁལ་མ་ལམ་བར་གྱི་མཐུན་རྐྱེན་གྲོགས་དན་སོགས་ནི་ད་ལམ་བཞག་པ་མི་
མཛད་པ་དང༌། རྒྱབ་སོར་ཡར་གཏོང་བ་སོགས་ཀྱང་གཏན་ནས་གནང་མི་དགོས་
- 256 -



གླེ
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཤིང་ངེད་རང་ནས་ཐབས་ཅི་དྲག་བྱེད། ཁམས་ཀྱི་སྡེ་སྣེ་ཟིན་ཕྱིན་ཐམས་ཅད་ཡོན་
བདག་རྙིང་པ་ཕ་མ་ལྟ་བུ་ཡིན་པས་དཀའ་ཚེགས་སོགས་ནི་མི་འོང་བའི་ཚུལ་
སོགས་ལྷུས་ཐེང་ངེས་ཞུས། དེ་མཚམས་ཨེ་ཝཾ་གྱི་གདན་ས་བའི་སྐོར་གཙོ་བོར་ཞབས་
དྲུང་ཁག་རྣམས་དང༌། དབུ་ཆོས་གྲྭ་ཚང་ཁག་སོགས་སུ་བཀའ་བསྒོས་ལུགས་གང་
ལེགས་ཞུས་ཤིང༌། མི་དབང་ཆེན་པོའི་བཀའ་རྒྱ་ལས་ཀྱང་འོས་བབ་གང་ཡོད་ལ་
འཕྲལ་དུ་རྩིས་ཕུལ་ཆོག་པར་འདུག་པ་དང་། དེ་དོན་ལྟར་ས་སྐྱ་ནས་ཀྱང་འོས་བབ་
གང་ཡོད་ཀྱིས་འགན་ཁུར་བཞེས་དགོས་ཚུལ་གྱི་གོང་མའི་བཀའ་ཤོག་ཀྱང་འདི་
ལྟར་ཕེབས་ཏེ། དགེ་བའི་བཤེས་གཉེན་ཆེན་པོ་བླ་བྲང་ཁག་དང་ཨེ་ཝཾ་ཆོས་ལྡན་
འདུས་ཚོགས་སྤྱི་ལ་ཉེ་ལམ་ཆེད་འབུལ། སོ་སོའི་ཐུགས་མངའ་བཞིན། འདི་ལོ་
རང་རེའི་བསྟན་པའི་སྦྱིན་བདག་ཆེན་པོ་མཆོད་ཡོན་གཉིས་ཀ་ཞིང་ཕེབས་པའི་
གནས་ཚུལ། དེ་བཞིན་མ་ལེགས་པར་མ་ཟད། དེ་གའི་གདན་ས་པའང་ལྷུན་གྲུབ་
སྟེང་གི་མཁན་ཚབ་ཏུ་སྦྱིན་བདག་ཆེན་པོ་ནས་ས་དབང་མཆོག་ཏུ་ཞུ་སྩལ་གྱི་བབ་
ཡུལ་ལྕི་བ་ཕེབས་ནང་ལྟར། རང་རེ་ནས་ཀྱང་ཁྲོལ་ཆ་མི་བྱེད་ཀ་མེད་ལས་གཞན་
དུ་མ་གྱུར་པ་དགོངས་ཆོད་བཞིན་ལ་མཁན་ཚབ་སྐོར་ཕྱོགས་རིས་སུ་མ་གྱུར་པའི་
དཀོན་མཆོག་དཔང་བཞུགས་ཀྱི་སྒོ་ནས་འོས་བསྡུ་ཡང་དག་རང་མཛད་པ་ནས་འོས་
ཤར་གང་བྱུང་ལ། འདི་ནས་ཀྱང་ཁུར་ལེན་རྗེས་བསྟན་དགོས་བཅས་འོས་བྱུང༌། དེ་
ཉིད་ནས་ཀྱང་ས་པཎྜི་ཏས། དམ་ཆོས་འཇིག་པའི་ཚེ་ན་དམ་པའི་ཆོས། །འཛིན་པའི་
སྐྱེ་བོ་ཆེས་རབ་བཟང་བར་གསུང་། །དེས་ན་ཁྱེད་ཀྱང་སྡེ་སྣོད་འཛིན་བཞིན་དུ། །
ལེགས་པར་བསྐྱངས་ནས་གཞན་ལ་སྤེལ་བར་མཛོད། །ཅེས་གསུངས་པ་ལྟར།
སྙིགས་མའི་དུས་སུ་བསྟན་པའི་འཛིན་སྐྱོང་ཡང་དག་བྱེད་པ་ཉིད་རྒྱལ་བས་མཆོག་
- 257 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཏུ་བསྔགས་པ་བཞིན་ཐུགས་བཞག་གི་ཞུ་རེ་དགོངས་འགྲོལ་ཀྱི་རིགས་མཛད་ན་
རང་རེ་བརྩེ་ཆེན་སྙིང་པོའི་རིང་ལུགས་སྤྱི་དང༌། ཁྱད་པར་ཀུན་མཁྱེན་ཨེ་ཝཾ་པ་
ཆེན་པོའི་བསྟན་དོན་གའུ་ལོ་བཟང་པོ་ལ་ཅི་བདེར་ལོངས་སྤྱད་ཆོག་པ་འདི་ཉིད་
ཞོར་གྱུར་ཅིང་། ཐེག་ཆེན་ལམ་ཞུགས་ཀྱི་འབྲས་བུ་གཞན་ཕན་སྒྲུབ་པ་ཁོ་ན་ཡིན་
པའང་ཡལ་བའི་གནས་སུ་འགྱུར་བ་བཞིན་དེ་བཞིན་མི་འགྱུར་བའི་ལྷག་བསམ་
བཟང་པོའི་ཐུགས་བསྐྱེད་ཕྱོགས་ཕྱོགས་ནས་རྩེ་གཅིག་པ་ནས་གསུང་ཚོགས་ཀྱང་
འཚལ། ཞེས་རྟེན་མང་ཇའི་བསྙེན་བཀུར་དང་བཅས་དཔལ་ས་སྐྱ་ནས་དགེ་ཞེས་
སྩལ་བར་བསྟུན་བླ་བྲང་ཁག་དང་གྲྭ་ཚང་ཁག་ཐམས་ཅད་ཐུགས་བསམ་གཅིག་
པས་ཐོག་མར་ཕུན་ཚོགས་ཁང་གསར་དུ་བྱམས་པ་བསོད་ནམས་བཟང་པོ་དང༌། དེ་
ལྟར་ཅིས་ཀྱང་ཐུགས་འགན་མ་བཞེས་ཚེ་ཐར་རྩེ་ནས་བྱམས་པ་ནམ་མཁའི་བསམ་
འགྲུབ་དེའང་མ་གྲུབ་ཚེ་ཤར་ཆེན་གྱིས་གདན་ས་འགན་ཁུར་བཞེས་ཐོག །དེ་ལོའི་
ཆོས་རྣམས་མཁན་ཆེན་འོས་བབ་ཀྱིས་གནང་བ་དང་། རིམ་གྱིས་ལྗགས་བསྙེན་
གྲུབ་ ཐོག་ ཀླུ་ལྡིང་ རང་ ནས་ ལུགས་ གཉིས་ ཁུར་ ལེན་ དགོས་ པ་ སོགས་ བཀའི་
འགྲོས་ཀྱི་ཐོག །སྤྱི་སོའི་འབུལ་ཚན་བཅས་སྤྱི་མཐུན་གྱིས་གསོལ་བ་བཏབ་པར་
བསོད་ ནམས་ བཟང་ པོའི་ ཞལ་ སྔ་ ནས་ ལོ་ གསུམ་ ཐུགས་ འགན་ བཞེས་ པའི་
དགོངས་པ་བྱུང་ཚེ་ཐམས་ཅད་ནས་ལེགས་ལམ་གྱི་ཐག་ཆོད་སོང་བར་བདག་རང་
གིས་ཀྱང་སྐྱབས་མགོན་དམ་པའི་སྐུ་ཞབས་སུ་ཡང་ཡང་སོང་སྟེ། ད་ལམ་ཁྲི་ཐོག་
ཏུ་ཡང་བསྐྱར་ཕེབས་པ་བྱིན་རླབས་ཆེ་ཚུལ། རྩིས་སྤྲོད་སྐོར་ཡོད་ཚུལ་འདི་རྣམས་
བསྟན་པ་སྤྱི་སོའི་དོན་ལ་དགོངས་པ་ཆེར་གཏད་ཀྱིས་ཕྱག་དེབ་སྦྱར་ཆོག་པ་དང༌།
དེ་ལྟར་བཀའ་དྲིན་བྱུང་ཚེ་ངེད་རང་གི་གཙོ་བོར་མར་ལམ་གྱི་གདུལ་བྱ་གང་བྱུང་
- 258 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དང༌། དེར་མ་ཟད་རིམ་གྱིས་གདུལ་བྱ་གང་འབྱོར་རྣམས་ནི་ཉིད་ཀྱི་སྤྱན་ལམ་དུ་
འབྱོར་པ་བྱེད་ཚུལ། ལྷག་པར་སྐུ་ཞབས་རང་དུ་དྲིན་བཟོ་ལྟ་བུར་སྒར་པ་ཞིག་
ཚུགས་པར་བྱེད་ཚུལ་སོགས་ཞིབ་རྒྱས་ཞུས་ཤིང༌། སྐྱབས་མགོན་དམ་པས་ཀྱང་
གང་ཅིའི་ལེགས་སྤེལ་གཞན་དང་མི་འདྲ་བའི་བཀའ་གསུང་བཟང་པོའི་བདུད་རྩི་
ཕེབས་ ཚེ། རང་ ཉིད་ ཀྱང་ ཚེ་ གཅིག་ གི་ འདུན་ མ་ ཉིན་ གཅིག་ ལ་ གྲུབ་ཅིང་དེ་
ལུགས་ཀྱི་རྩིས་སྤྲོད་སྐོར་བཅའ་བསྒྲིགས་དང༌། ཟླ་བ་དགུ་པའི་ཚེས་བཅུ་གསུམ་
ཉིན་ཁྲི་ལ་མངའ་གསོལ་གྱི་ཞབས་ཕྱི་ལེགས་སྟོན་སོགས་གང་དྲག་ཞུས། བཅུ་
བཞིའི་ཉིན་དཔོན་སློབ་ཐམས་ཅད་དུས་གཅིག་ཏུ་ས་མཆོད་དུ་ཕེབས་ཤིང་དགའ་
སྤྲོའི་རང་བཞིན་དུ་མ་ཟད། རྟེན་འབྲེལ་གྱི་ལེགས་ལམ་འགྲན་བྲལ་བྱུང་ཞིང་དེ་
མཚམས་རྩིས་འབུལ་ཞུ་རྒྱུར་འབྲུམ་བགས་ཀྱིས་ས་སྐྱའི་སྐུ་ཚབ་ཕེབས་མ་ཐུབ་
པར་ཞབས་དྲུང་ཁག་ལྷན་རྒྱས་ཀྱིས་རྩིས་བཞེས་ཐོག །སླད་མར་གསར་སྦྱོར་བྱེད་
རྒྱུ་གང་ཡོད་རིགས་ལ་ས་སྐྱ་གོང་ནས་ཕྱག་ཐམ་ཕོག་དགོས་པ་བཅས་ཞིབ་གནང་
དགོས་པར། ངོས་རང་ནས་ཀྱང་སྔར་གྱི་ཕྱག་དེབ་རྙིང་པར་ཡོད་པ་བརྗོད་མེད་
དང༌། དེ་ནང་གི་རྙིང་པའི་ རིགས་ སཱར་ ཕན་མི་ཐོགས་པ་རྣམས་ ཀྱང་ཕལ་ཆེར་
གསར་བརྗེས་ཁོ་ན་དང༌། གསར་སྦྱར་གྱི་སྐོར་ལའང་རང་གིས་འཇིག་རྟེན་འདིའི་
ཁེངས་དྲེགས་ཙམ་མ་ཡིན་པའི་སྦོམ་སྤྲོད་ཀྱི་ཚུལ་དུ་རྒྱལ་བ་རྡོ་རྗེ་འཆང་གི་བསྟན་
པ་ཁོ་ནར་སྙིང་ནས་བསམ་པའི་དཀོན་མཆོག་དཔང་པོར་བཞག་སྟེ་སྦྱོར་འཇགས་
ཞུས་པར། ཉེར་མཁོའི་རྩིས་སྤྱོད་ཕྱག་དེབ་མ་ཡིག་ཏུ་མ་འབྱོར་བའི་ཟུར་འབུལ་
གྱི་ཐོ་བཀོད་པར་ས་ལུག་ཟླ་བ་དགུ་པའི་ཚེས་བཅོ་ལྔ་ལ་མཁན་ཆེན་བྱམས་པ་
བསོད་ནམས་དཔལ་བཟང་པོ་ཨེ་ཝཾ་བླ་བྲང་དུ་རྒྱལ་ཚབ་ཆེན་པོར་མངའ་གསོལ་
- 259 -



ཞག་ལས།
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
ཏེ། མཁན་ལས་ཐོགས་རྙིང་པ་ཕན་བདེ་ཁང་གསར་པས། མཁན་ཆེན་ཐར་རྩེ་པ་
དང་ ཞབས་དྲུང་ ཀླུ་ལྡིང་པ་གཉིས་གདན་སའི་ སྐུ་ཚབ་ཏུ་ ལྷན་རྒྱས་ཐོག་རྩིས་
འབུལ་ཞུས་པས། ལ་རྒྱའི་ རྩིས་ གཞི་ཕྱག་དེབ་ རྙིང་ པ་ སོར་བཞག་ ལྟར་ ཕུལ་
ཞིང་གསར་སྦྱོར་ཡོད་དོ་ཅོག་ཐོ་ཆུང་བཀོད་པར། ཐོག་མར་གཟིམས་ཆུང་གཡབ་
ཆེན་དུ་སྦུབ་ཆལ་ཤུབས་གསར་སྦྱོར། སིལ་སྙན་སྐྱོན་ཡོད་ཚབ་སྦུབ་ཆལ་ལེགས་པ་
གཅིག །བན་སྒ་གསེར་རིས་མ་རྒྱ་ཡོབ་ཁྱད་མཚར་བཅས། སྲབ་སྨད་སྤུས་ལེགས།
གཟར་སྤུས་ལེགས། ཤ་སྦྱར་གཉིས། གོང་ཐག །སྐྱེ་ཐེག །སྒ་དྲིལ། འབོག་འཇོ་གོས་
ཆེན་དམར་པོ་རྒྱན་བཞིས་བྱས་པ། བན་ཁེབས་རྒྱན་བཞི་སྔོན་པོ་སྤུས་ལེགས།
བན་ཐག་ལྕགས་ཕོམ་བཅས་གསེར་དངུལ་གྱིས་བཀྲ་མ་ཁྱད་མཚར། སྣམ་སྦྱར་
སངས་རྒྱས་སྐུ་ཤ་གོང་བར་མུ་ཏིག་གི་འཁོར་ལོ་ཡོད་པ་དེ་མཁན་ཆེན་རྣམས་ཀྱི་
སྐུ་ལ་གསོལ་རྒྱུ་ཡིན། ཡང་ས་སྐོར་དུས་ཟུར་བཞི་དབུ་མཛད་དྲུང་འདུད་བླ་མ་
བཅས་ཀྱི་སྐུ་ལ་གསོལ་རྒྱུ་སྣམ་སྦྱར་རྒྱུས་མ་བཟང་བ་དྲུག །བསེ་སྒམ་སྤུས་ལེགས་
གཉིས། དབུ་གདུགས་དཀར་པོ་ཁྱད་མཚར། །གཟིག་ཁོམ་བཟང་བ་ཆ། ཡང་ཁོམ་
གཅིག །སྒམ་ གསེར་ཤོག་ མ་ཤིན་ཏུ་ཆེ་བ་ཆ་ གཅིག །སྒམ་ ཁྲི་བཅས། རིན་ པོ་
ཆེའི་བརྡ་རུ་ཤིན་ཏུ་ཆེ་བ་ཆ་གཅིག །ཅོག་ཙེ་ཆེ་ཆུང་བཞི། མཆོད་ཀློང་གཅིག །
གོས་ཆེན་གྱི་མཆོད་གཞི་གཅིག །དབུ་རྒྱན་ རིགས་ ལྔ། བྱེ་རུའི་ རྩ་ ཆིངས། རྟེན་
ཁེབས་ གཉིས། སྒོ་ ལྕགས་ ལྡེ་ མིག་ བཅས། མདུང་ རྔ་ ནག་ པོ་ སྒྲིལ་ མ་ ཆ་ ལྔ།
དམར་པོ་ཆ་གཅིག ། རྟེན་ཁྲི་ཟེའུ་ལྷ་ཁང་བསྟར་དང་པོར་ཡོད་པ། དེ་ཕྱིན་ཐེམ་
སྐས་སུ་ཡོད་པ། གླིང་དབུས་སུ་ཆེ་བ་གཅིག །གཡས་གཡོན་དུ་གླིང་ཆེ་བ་གཉིས་
རེ་སྟེ་ལྔ་མདུན་ཅོག་བཅས་ཤིན་ཏུ་སྒྲོས་གཙང་བ་ཐོག་ཚད་མ། རྟེན་གྱི་གཙོ་བོ་ལ་
- 260 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྨན་འཇིམ་ལས་གྲུབ་པའི་ཀུན་རིག་རྩ་བའི་ལྷ་སུམ་ཅུ་སོ་བདུན་ཁ་དོག་ཅན་
བརྫུས་ སུ་ བྱས་པ་གཙོ་བོ་ལ་མདའ་ཚད། འཁོར་རྣམས་ལ་ཁྲུ་ཆུང་རེ་ཡོད་པ།
དེའི་གཡས་སུ་ཀྱེ་རྡོ་རྗེའི་སྐུ་བརྙན་ཁྲུ་ཆུང་གང་ཙམ་ཤིན་ཏུ་སྒྲོས་ལེགས་ཀྱི་གསེར་
སྐུ་གཅིག་ལ་འཁོར་ལྷ་མོ་བརྒྱད་འཇིམ་བཟོ་སྒྲོས་ལ་སྐྱོན་མེད། གཞན་གསེར་སྐུ་
ཆེ་ཆུང་ སྣ་ཚོགས་བཅོ་ལྔ། ཡང་སྨན་སྐུ་རྟ་མགྲིན་གཅིག །ཚེ་དཔག་མེད་ཀྱི་སྐུ་
གཉིས། སྒྲོལ་ མ་ གཅིག །བྱམས་ པ་ སྒྲོས་ གཙང་བ་ གཅིག །བླ་ སྐུ་ གཅིག །བདེ་
གཤེགས་མཆོད་རྟེན་བརྒྱད་ཁྲུ་རེ་ཙམ་ཡོད་པ་བྱང་ཆུབ་ཀྱི་ཤིང་ལས་གྲུབ་པ། དེ་
རྣམས་ཀྱི་མདུན་དུ་མཆོད་རྫས་ལ། དཀར་ཡོལ་སྔོ་ཁྲའི་དམ་སྤེ་མདའ་ཚད། ཆུང་
བ་སྐྱོན་མེད་ཆ། སྔོན་པོ་གསེར་རིས་མ་ཆ་སྐུམ་ཁྲུ་ཆུང་བ་ཙམ་སྐྱོན་མེད། དཀར་
དམ་དམར་ཁྲ་ཆེ་ཆུང་ཆ་གཉིས་པ་གཅིག་གི་ཁར་སྐྱོན་ཕྲན་ཡོད། སེང་གེ་སྔོན་པོ་
མདའ་ཚད་ཙམ་ཤིན་ཏུ་སྒྲོས་གཙང་བ་ཆ་ལ་གཅིག་ལ་སྐྱོན་ཕྲན་ཡོད། ནེ་ཙོ་སྐྱོན་
མེད་ཆ་གསུམ། ཧ་ཤང་སྐྱོན་མེད་ཆ། རྒྱ་མི་སྨྲ་ར་ཅན་སྤུས་ལེགས་ཆ། གྱད་སྤུས་
ལེགས་ཆ། རྒྱ་མི་སེང་ཞོན་ཆ། རྒྱ་མི་བྲག་རི་ཅན་ཆ། སེང་གེ་ཆུང་བ་ཆ། དཀར་
ཡོལ་གྱི་ཤིང་འབྲས། ཤྭ་བ་སྨན་རིས་སྤུས་ལེགས་ཆ། ཡུ་ཐུང་སྣ་ཚོགས་སྐྱོན་མེད་
བཅོ་ལྔ། ཡུ་རིང་སྐྱོན་མེད་གསུམ་དང་རག་སྟེགས་དྲུག །མེ་ཤེལ་ལྔ། ཆབ་བླུགས་
གཉིས། རག་ དུང་ཤུབས་ བཅས་ སྐྱོན་མེད་ཆ། པག་ ཕོར་ཆེ་ ཆུང་ བཅུ་ གཅིག །
བཞུགས་ཁྲི་རྒྱབ་ཡོལ་མདུན་ཅོག་ལ་འབོལ་དང་བཅས་པ་ཤིན་ཏུ་ལེགས་པ་
གཅིག །འདིའི་ཅོག་ཙེ་དང་ཁྲི་དངོས་གཞི་ལྷ་ཁང་གསར་པ་ན་ཡོད། སྐུ་མདུན་དུ་
རྡོ་དྲིལ་ཐེག་ཆེན་ཆེ་བ་ཆ། སྤོས་གཞོང་གཅིག །འཐོར་ནས་སྣོད་དངུལ་ཕོར་པད་
སྤུངས་མ་སྒྲོས་གཙང་བཅས་ཡོད། གཟིམས་ཆུང་དུ་ཀྱེ་རྡོར་གསེར་སྐུ་གོང་དང་
- 261 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
འདྲ་བ་གཅིག །རྣལ་འབྱོར་མའི་སྐུ་ཙནྡན་ལས་གྲུབ་པ་ཆེ་བ། གུར་མགོན་ཀྱི་སྐུ་
སྨན་སྐུ། ཚོགས་བདག་མདུན་དུ་ལྷུང་བཟེད་ སྟེགས་ བཅས་ནང་ རིན་ པོ་ཆེ་ སྣ་
ཚོགས་ཀྱིས་བཀང་བ། ཕྱག་ཏིང་དངུལ་ཐག་བྱེ་རུའི་ཕྲ་ལྡན། གཏོར་ཐེབ་ལྔ་ཚར་
ཆེ་བ། ཟངས་ཀྱི་གཏོར་ཆུའི་སྣོད། ག་རུ་ཊ། ཛམྦྷ་ལ་སེར་ནག །ཕྱག་དྲིལ་རྩེ་ ལྔ་
ཆ། དཀྱུས་མ་གསུམ། དཀར་ཡོལ་གྱི་ཤྭ་བ་ཆ། དམ་སྤེ་ཆ། ཁྲོའི་དམ་སྤེ་ཆ། སྟག་
ཁོམ་ཆ། ཀ་ཊོ་ར་དཀར་གཡའ་བཏང་བ། དཀར་སྡེར་སྐྱོན་མེད་གཉིས། ས་སྐྱ་གོང་
མ་ལྔའི་གསུང་འབུམ་གླེགས་བམ་བཅུ་དྲུག །གསོལ་ལྡིར་རག་མ་ཕྲ་ལྡན། རབ་
གསལ་ ལྷོར་ ས་ ཡོལ་ ཉི་ ཡོལ་ གོས་ ཆེན་ གྱི་ སྤུས་ ལེགས་ ཆ། ཡང་ རས་ ཀྱི་ ཆ།
གདན་གྱི་སྐོར་ལ། གོས་ཆེན་གྱི་ ཁ་གང་མ་གཉིས། རས་ཀྱི་འཇག་གདན་རིང་
ཐུང་འདྲེས་པ་བཟང་བ་བཅུ། གྲུམ་ཡུག་དམར་པོ་ཆ། དབང་ ཁང་ནང་དུ་ཞལ་
འབག་ ངོ་མཚར་ཅན་ བྱིན་རླབས་ཀྱི་གཟི་འོད་འབར་ བ་དྲུག །དེ་རྣམས་ལས་
མགོན་པུ་ཏྲ་མིང་སྲིང་ཡིན། གཏོར་སྒམ་སྤུས་ལེགས་ལྕགས་ཤན་མ་ཕོམ་བཅས་
ཚོན་རྩི་སྒོས་གཙང་ཐོག་ཚད་མ་གཅིག །དེའི་ནང་དུ་གུར་གྱི་མགོན་པོ། འདོད་
ཁམས་ ལྷ་ མོ། དུར་ ཁྲོད་ བདག་ པོ་ ཡབ་ ཡུམ། མགོན་ པོ་ བྲམ་ གཟུགས། ལས་
མགོན་བཅས་ཁྲུ་རེ་ཡོད་པ་སྒྲོས་གཙང་ཞིང་སྐྱོན་མེད་པ་རིན་པོ་ཆེའི་རྒྱན་དང་ན་
བཟའ་བཅས། གནམ་རྒྱན་མཐོངས་གོས་ཆེན་རྒྱན་གཞི་དམར་པོ། སེར་པོ། སྔོན་
པོ་སོགས་གོས་ཆེན་བཟང་བསྒྲིགས་ཀྱིས་ཐོག་ཡོངས་རྫོགས་ཁེབས་པ། མདུན་
ཅོག་སྟེང་དུ་འདྲེན་ཆ་ཆ་ཚང་འཇམ་གཟུགས་མ། ཕྱག་ཏིང་དངུལ་ཐག་མ་ཆ། ཕྱག་
དྲིལ་ གཅིག །དངུལ་ གྱི་བར་ བུ་པད་སྤུངས་མ། རྐང་གླིང་ཆ། གཡབ་དར། གསང་
མགོན་དུ་གཏོར་སྒམ་ཁེབས་བཅས་སྒྲོས་གཙང་། ལམ་ཟབ་ལྷ་ཁང་དུ་གནམ་རྒྱན་
62



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཆེ་བ་དཔྱོད་ལྡན་དམར་པོས་བྱས་པ། ལམ་དབང་དུས་དགོས་པའི་མཆོད་གཞི་
རྟེན་ཁེབས་ཆེ་བ། ལམ་འབྲས་ ཁ་སྐོང་ཐང་ཀ་གསུམ། མཛོད་ནག་མར་མཁན་
ཆེན་ཚུལ་ཁྲིམས་དཔལ་བཟང་སྐབས་རྒྱལ་པོ་སེ་ཆེན་ལ་ཨེ་ཝཾ་བསྟན་དོན་དུ་སོང་
བ་ངེད་རང་གིས་ཚོགས་གསོག་ཕྱིར་ཚབ་འཇུག་བྱས་པར་བྱེ་རུའི་ཚབ་ཏུ་ངེད་རང་
མ་རྒན་གྱི་བྱེ་རུའི་ཕྲེང་བ་ཞིང་ངོ་ཡོད་དང༌། དངུལ་ཕོར་ཚབ་ངོ་ཡོད། གོས་ཆེན་
རྒྱན་བཞིའི་ཚབ་ངོ་ཡོད། དེ་མིན་བླ་བྲེ། ཡོལ་བ་གོས་ཡུག་ཞན་པ་གསུམ་གསོ་བ་
བཅས་ལ་ཐམས་ཅད་ཀྱི་དོད་དུ་དངུལ་རྡོ་ཚད་གཅིག་ཕུལ། དགུ་གཞུང་གི་དཔོན་
གཉེར་གང་རིགས་ལ་སྦྱར་བས་ངོ་མ་ཚབ་འཇུག་དང༌། སྐྱེད་བེད་གཏོང་སྒོ་མཛད་
པ་ ཞུས། དངུལ་ གྱི་ མཎྜལ་ སོང་བ་ དངུལ་ གདུང་ དུ་ ཚབ་ འཇུག་ བྱས། ཡང་ངེད་
རང་གིས་གསེར་ཞོ་བཅུ་དྲུག་ཡོད་པའི་ཐིག་སོ་གཅིག །ཡང་དེ་ལས་ཆུང་བ་གཅིག།
བྱེ་རུ་རྒྱ་མོ་ལག་པ་ཆེ་བ། སྤོས་ཤེལ་གྱི་ཕྲེང་བ་བརྒྱ་ཞགས་ཆུང་བ། བྱེ་རུའི་བརྒྱ་
ཞགས་ཆུང་བ་གཅིག །ཤེལ་ རིགས་ ཀྱི་ཕྲེང་བ་སྣ་ཚོགས་བཞི་རྒྱན་ལྡན། གོས་
ཆེན་རྡོ་རྗེ་སྲང་ལམ་མ་ཡུག །དངུལ་ཕོར་ཆུང་བ། ཏིང་ཤགས་ཤུབས་བཅས། སྡེ་
དགེ་ཆོས་རྒྱལ་བསྟན་པ་ཚེ་རིང་གི་ཡིན་པའི་གཡང་རྟེན་དུ་ན་བཟའ་འབྲུག་བརྒྱ་
མ་གཅིག །མགོན་ཁང་ཤར་དུ་མགོན་པོ་ཞལ་གྱི་སྐུ་བྲམ་གཟུགས་ཐོག་ཚད་ཆུང་
བ་སྙན་དར་བཅས། འདོད་ཁམས་ལྷ་མོའི་སྐུ་དེ་ལས་ཅུང་ཟད་ཆུང་བ་སྙན་དར་
བཅས། ལས་མགོན་ཡོངས་རྫོགས་ ཀྱི་སྐུ་སྙན་དར་ བཅས། ལས་ གཤིན་སྐུ་ཁྲུ་
ཚད་གཅིག་སྙན་དར་བཅས། མགོན་པོ་ཕྱག་བཞི་པའི་སྐུ་མཁྱིད་གང་བ་ལི་མ་
ཚུལ་ཁྲིམས་ཀྱི་དྲི་བཟང་འཐུལ་བ་དེ་རྣམས་སྐྱོན་མེད་ཤ་སྟག་ཡིན། བསྐང་གསོ་
བ་རྣམས་ཀྱི་བཞུགས་གདན་འབོལ་ཡུག་བཟང་བ་གཉིས། དྲུག་ཅུའི་མཆོད་གཞི་
- 263 -



O
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ ན
གཅིག །ཟངས་དུང་གཅིག་བཅས་ཡོད། ལམ་འབྲས་ལྷ་ཁང་དུ་གཏོར་སྒམ་སྤུས་
ལེགས། ཞིང་ཁམས་རྒྱ་མཚོར་རྫོགས་རིམ་དུས་དགོས་པའི་གཏོར་སྒམ་ཆུང་བ།
དངུལ་གདུང་ལྷ་ཁང་དུ་བྱང་ཆུབ་ཤིང་ལས་གྲུབ་པའི་མཆོད་རྟེན་གསེར་མ་བཅུ་
མདའ་ཚད་སྐྱོན་མེད། གདན་རིང་ཡུག །གཙུག་ལག་ཁང་དུ་སྒྲུབ་མཆོད་སྐབས་
གཏོར་མ་ལྔ་ཚར་གྱི་མཆོད་གཞི་དང་གཏོར་ཡོལ་བཅས་གོས་ཆེན་སྤུས་ལེགས།
ཆོས་ཁྲིམས་བཞིའི་འགྲམ་ན་ཟིང་ཆོས་སྣོད་ཆོས་ཁྲི་སྤུས་ལེགས། དབུ་མཛད་སྐུ་
མདུན་ དུ་ ཅོག་ ཙེ། ཤག་ གྲལ་ གདན་ ཡུག་ བཅུ་ གཅིག ། ལྷ་ཁང་ གསར་ པར་
བཀའ་འགྱུར་རིན་པོ་ཆེའི་ནང་ནས་ཕན་ཚུན་དུ་བསྐུར་ན་ཆུད་ཟོས་སུ་འགྱུར་
དོགས་པས་འབུམ་ཉི་ཁྲི་བསྐལ་བཟང་བཅས་ལི་ཐང་གི་པར་མ་སྤུས་ལེགས་ངེད་
རང་ལ་ཡོད་པ་འདི་ཕྱོགས་ལ་གཡར་རྒྱུར་སྦྱོར་འཇགས་ཞུས། ཇ་ཁང་ཆེན་མོར་
ཟངས་སྐྱེན་བཅུ་གཉིས། ཚོགས་ཟངས་ཆེ་བ། རབ་གསལ་ཤར་དུ་གོས་སྒམ་ཆེ་བ་
སྤུས་ལེགས་ཆ། ཡིག་སྒམ་ཆ། བསྟན་པ་སྤྱི་ལ་དགོས་པའི་ཤེལ་ཕམ་ཆན་མོ། ཚྭ་
བཞེས་སྣོད་རག་ལྡིར་ཕྱག་མཛོད་ཤར་དུ་གཏོར་འབུལ་རྣམས་ལ་བསྣམས་རྒྱུའི་
གསེར་རྔ་སྤུས་ལེགས་བཅུ་གཉིས་ཤུབས་བཅས། ཁྲོ་དཀར་ལེགས་པ་གཉིས། ལྷོ་
རས་ཡུག་སུམ་བརྒྱ་ཡོད་པའི་བརྒྱ་སྦོམ་སྤྲོད་དུ་ཕུལ། འབྲས་ལྟང་ཉི་ཤུ་རྩ་གསུམ།
ཕད་ཐུང་བཅོ་ལྔ། ནས་སྐྱེ་ལྔ། ཇ་མཛོད་དུ་ཇ་བདུན་བརྒྱ་དང་ཉི་ཤུ་ཐམ་པ་ཡོད་
པར་བརྒྱ་སྤོམ་སྤྲོད་དུ་ཕུལ། རྩིས་སྤྲོད་མི་ཐེ་བའི་སྤོམ་སྤྱོད་ལྟ་བུས་འཕྲལ་དུ་བདེ་
གཅོད་རྒྱུར། ཚ་ཆུར་སྣུམ་གྱི་དོད་བཅས་པར་དངུལ་སྲང་བདུན་ཅུ་དོན་ལྔ། གོང་
གསལ་རྩིས་སྤྲོད་ཀྱི་ཇ་འཁོར་དྲུག་བདུན་བརྒྱ་ནས་འཁོར་དྲུག་བརྒྱ་དང་ཉི་ཤུ་རྩ་
གསུམ། ལྷོ་ རས་ ཡུག་བརྒྱ། གོས་ཆེན་ ཁ་ བརྒྱ་ལྷག་ ཙམ། སྨན་ ཙེ་ བཟང་ ངན་
- 264 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འདྲེས་པ་སྟོང་ཕྲག་གཅིག་དང་ཉིས་བརྒྱ་ལྷག་ཙམ། རྒྱ་ཟམ་བལ་ཟམ་འདྲེས་པ་
ཡུག་བརྒྱ་དང་སུམ་ཅུ་སྐོར། བུ་རམ་ཁལ་སུམ་ཅུ་སོ་གསུམ། སྟོད་ལྕགས་བཞི་
བཅུ་སྐོར། གུ་གུལ་ལྟང་ཙེ་གཅིག །སྟོད་ཇ་ལྟང་ཙེ་གཉིས། མར་ཁལ་ཉིས་བརྒྱ་དང་
ལྔ་བཅུ་སྐོར། ནས་ཁལ་ཉིས་བརྒྱ། ལྷམ་ཆ་བརྒྱ་དང་ཉི་ཤུ་རྩ་གཅིག །གོས་སྟོད་
ཉི་ཤུ་ རྩ་ གཉིས། འགན་ སྦྱར་བཅུ་གཉིས། ཤམ་ཐབས་བརྒྱད། བན་སྟོད་ཉི་ཤུ་
སྐོར། སྣམ་བུ་ཞྭ་སྣམ་སོགས་ཆེས་ཆེར་མེད། འབྲས་ལྟང་གོང་དུ་རྩིས་སྤྲོད་མི་ཐེ་
བ་བརྒྱ་ལྷག་ཙམ་བཅས། དཔོན་གཉེར་ལག་དོའི་གོས་ཆ་བརྒྱད། རྩམ་པ་པ་རུའི་
ཁལ་སྟོང་ཕྲག་གཉིས་ལྷག་པ་བཅས་རྣམས་ཕུལ་ཞིང༌། དེ་འཕྲལ་ཨེ་ཝཾ་ཕན་ཁང་
གི་སྤྱིལ་བུར་སྤོས་ཏེ་གང་ལ་གང་འཚམས་ཀྱི་དབང་དང་རིམ་གྲོ་བྲེལ་བ་སོགས་
རིམ་གྱིས་བཅད། ཐར་རྩེ་པ་ནས་དེ་སྐབས་འཁོར་ལོ་སྡོམ་པ། སངས་རྒྱས་མཉམ་
སྦྱོར། སྤྱན་རས་གཟིགས་པདྨ་དྲྭ་བ་སོགས་ཀྱི་དབང་བཀའ་དང་། བསོད་ནམས་
བཟང་པོ་ནས་ རྔམ་དམར་ སྲོག་ སྒྲུབ་ སོགས་ ཞུས། ས་སྐྱ་གོང་དུ་མཇལ་ ཁར་
འགྲོ་འདུན་ཤིན་ཏུ་ཆེ་རུང་འབྲུམ་བུའི་སྡོམ་རང་རྟེན་ཞུ་ཡིག་དང་འབུལ་བ་མ་
གཏོགས་འཕྲོ་ལམ་མ་དོད་པར་སེམས་ཁ་ཅུང་ཟད་མ་རངས་ཤིང་། དེ་གའི་འབྱོར་
ལན་རྫོང་བརྡར་སོགས་གཞན་དང་མི་འདྲ་བ་དང༌། བཀའ་ཤོག་ཕྱིར་ཕེབས་པ་
ལས་ཀྱང་འདི་ལྟར་བྱུང་སྟེ། དགེ་བའི་བཤེས་གཉེན་ཆེན་པོ་མཁན་རིན་པོ་ཆེ་
དཔལ་ལྡན་ཆོས་སྐྱོང་གི་ཕྱག་ཏུ་ཕུལ་བ། དེར་ཚོགས་གཉིས་རིང་དུ་གོམས་པའི་
དཔལ་ཡོན་ལས་བསྐྲུན་པའི་སྐུ་དཀྱིལ་མངོན་པར་དྭངས་ཤིང་རྣམ་པར་དཀར་
བའི་མཛད་བཟང་སྤྱི་དང་ཁྱད་པར་རྗེ་བཙུན་ཨེ་ཝཾ་ཆེན་པོའི་རིང་ལུགས་འཛིན་
སྐྱོང་སྤེལ་བའི་ཕྲིན་ལས་ཀུན་ཏུ་བཟང་པོའི་རྣམ་པར་ཐར་པའི་རང་བཞིན་ཅན་དུ་
65-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཞུགས་པ་ཡང་དག་པ་ལེགས་ཚོགས་ཆེ་རིང་ནས་གསུང་བྲིས་གནང་རྟེན་བཅས་
ཕེབས་འབྱོར་བྱུང་བ་དོན་གཉིས་ཕུན་སུམ་ཚོགས་པའི་གཞིར་གྱུར་པའི་ལེགས་
ལམ་དུ་ཆེ་ངོས་ཀྱང་བསྟན་པ་རིན་པོ་ཆེ་སྤྱི་དང་ལྷག་པར་ས་བསྟན་གའུ་ལོ་བཟང་
གི་ཚུལ་དུ་གྱུར་པ་ལ་ཀུན་ནས་སྨོན་ཅིང་གང་འདུལ་ཐུགས་རྗེའི་རྣམ་རོལ་དུ་གོ་
བར་བསྐྱེད་པར་གནས། ཇི་ལྟར་གསུང་དོན་བཞིན་ཉེ་ལམ་ཆེད་ཀྱི་ཞུ་གསོལ་སྐུ་
ཉིད་ རང༌ ད་རེས་ འབྲུམ་ དོགས་ ས་ སྲུང་ འདིས་ ཡར ་ འབྱོན་ སོགས་ རང་ རེའི་
དགོངས་བཞེད་ཇི་བཞིན་མ་གྲུབ་པ་ཙམ་མ་གཏོགས་གཞན་མ་གང་ཅིའི་ཆ་རྨད་དུ་
བྱུང་བའི་མངོན་རྟགས་སུ་ས་ངོར་གྱི་བསྟན་པར་ཐུགས་བསྐྱེད་ཀྱི་སྨོན་པ་ཕུལ་དུ་
བྱུང་བ་བཞིན། སྡེ་བཞིའི་དགེ་ལེགས་འབྱོར་པའི་མི་རྗེ་གང་གི་དབུའི་ཅོད་པན་
དང་འདུས་ཚོགས་ལྷུན་གྱིས་གྲུབ་པའི་ཁྲི་སྟེང་ག་ལ་བར་ཕེབས་གནང་གི་ལེགས་
ལམ་སྤེལ་བ་སོགས་དངོས་མཇལ་ཞིག་མ་བྱུང་ཀ་མེད་ཀྱང་སྟེས་དབང་གིས་རེ་
ཞིག་དཀའ་བར་གྱུར་ཀྱང་སླར་འགྱངས་མིན་ཞལ་བགྲོ་རྒྱལ་བ་དགྱེས་པའི་རྣམ་
རོལ་ཞིག་འབྱུང་བ་སྨོན་པའི་རིང་ནས་སྤྱིར་མཆོད་ཡོན་ལྟ་གྲུབ་མཐུན་པའི་དམ་
ཚིག་གི་སྤྱོད་ཡུལ་གཅིག་ཏུ་གྱུར་པ་བཞིན་བླ་མ་ཡི་དམ་ཆོས་སྲུང་ལ་གསོལ་
འདེབས་ཕྲིན་བཅོལ་སྨོན་ལམ་དང་བཅས་ཇི་ལྟར་གྱི་བཞེད་དོན་བསྟན་འགྲོར་ཕན་
བདེ་སྤེལ་བའི་མཛད་སྒོ་ཁོ་ནར་འགྱུར་ཞིང་དེ་བཞིན་གེགས་མེད་ལྷུན་གྲུབ་འབྱུང་
བའི་ཕྱིར་དགོངས་སྦྱར་གྱི་བྱིན་རྟེན་དང༌། སྲུང་འཁོར་སྐྱབས་འཇུག་སོགས་གང་
འཚམ་འབུལ་ཞུས་ཤ་ཆགས་ཞུ་བ་གོར་མ་ཆགས་ནས་གེགས་སེལ་བོགས་འདོན་
གྱི་རིམ་གྲོ་གནང་ རྒྱུའི་བརྟག་ཡིག་ ཀྱང་ ཟུར་ཕུལ་བཞིན་ལགས་ པ་ཐུགས་སུ་
འདྲོངས་པ་བཀའ་དྲིན་ཆེ་ངོས། ཡང་ཐིག་གི་ཐུགས་དམ་དུ་ལམ་ཟབ་བླ་མའི་རྣལ་
- 266 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འབྱོར་སྤྱི་དང་དེའི་བྱེ་བྲག་བླ་མ་རིན་འབྱུང་དང་རྣལ་འབྱོར་དབང་ཕྱུག་གི་ལམ་
སྲུང་གསལ་འདེབས་པའི་ངང་ནས་ཆིབས་བསྒྱུར་མཛད་པའི་སྒོ་ནས་ཕེབས་ལམ་
རྣམས་སུའང་སྔོན་དུ་ཆོས་རྗེ་ཁུ་དཔོན་རྣམ་གཉིས་ཕོ་བྲང་ཆེན་པོར་ཕེབས་པའི་
རྣམ་ཐར་དང་རྗེས་སུ་མཐུན་པར་རྟེན་ཁྱད་པར་ཅན་ལ་ཐུགས་བསྐྱེད་ཇི་བཞིན་
འགྲུབ་པའི་མཆོད་འབུལ་སྨོན་ལམ་དང་ སྐལ་ ལྡན་ གྱི་འགྲོ་བ་རྣམས་ལ་རྣམ་
བཞིའི་སྦྱིན་པ་སྩོལ་བའང་ཞར་བྱུང་ཉིད་དུ་མི་གཡེལ་བ་གང་ཅིའི་སར་ཐུགས་
གཅགས་ཀྱིས་བརྒྱན་པ་གཡེལ་བ་མེད་པའི་རིང་ནས་དོན་གྱི་སླད་དུ་བྱོན་པ་གང་
གི་ཐུགས་དགོངས་ཡོངས་སུ་འཛིན་པའི་སྒོ་ནས་སྔར་བཞིན་སྤྱིར་སངས་རྒྱས་ཀྱི་
བསྟན་པ་དང་བརྩེ་ཆེན་སྙིང་པོའི་རིང་ལུགས་མི་ཉམས་དར་རྒྱས་འབྱུང་བ་དང༌།
ལྷག་པར་ས་ངོར་བསྟན་པའི་ སྤྱི་ རྗེ་གོང་གི་ཆོས་སྲིད་གོང་འཕེལ་འབྱུང་བའི་
ཐུགས་བསྐྱེད་བཟང་པོ་ལས་དེ་འབྲས་འགྲོ་རྣམས་རྫོགས་ལྡན་བཟང་པོའི་དཔལ་
ཡོན་ལ་སྤྱོད་པར་འགྱུར་བའི་མཛད་པ་འཕྲལ་ཡུན་ཀུན་ཏུ་དགེ་བ་ཀུན་བཟང་རྣམ་
ཐར་ལྟར་གོང་འཕེལ་མཁྱེན་ཅིང་གཟིགས་ངོས་རྣམ་ཀུན་དགེ་བའི་འཚོ་གཞེས་
ལྷོད་མེད་དང༌ རིང་དུ་དགེ་བའི་ གསུང་ཚོགས་ཀྱང་ རིམ་ ལྡན་དུ་ ཡོད་ པར་ཞུ་
འཚལ། ཞེས་རྟེན་དངོས་གྲུབ་རྣམ་གཉིས་སྒྲུབ་པའི་གྲོགས་དམ་ཚིག་གི་རྫས་འཆི་
མེད་ རིལ་བུ། སྔགས་བཏབ་རྡོར་མདུད། དབུ་ཞྭ། སྐུ་ཤམ། སྐུ་གཟན་ ཕྱི་རུ་མ།
ཆོས་གོས། ཙནྡན་དམར་པོ་སྡུམ་པར་འདེགས་ཡོད་པས་མགོ་དྲངས། རྟ་ཕོ་ཆེན་
སོགས་རྣམ་གྲངས་ཕྱོགས་ལ་རྩེ་མོས་བརྒྱན་པ་རྟགས་ཀྱིས་སྤ་བའི་ཚེས་བཟང་
པོར་དཔལ་ལྡན་ས་སྐྱ་ཞེས་ལེགས་པའི་ཡོན་ཏན་ཀུན་གྱི་འབྱུང་གནས་དམ་པ་
ནས་བྲིས། ཞེས་བསྩལ་བ་ལྟར། །
II
- 267 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
ཟླ་བ་གསུམ་པ་བཞི་པ་སོགས་སུ་དགོན་སྡེ་སོ་སོར་མང་ཇ། ཨེ་ཝཾ་དུ་མང་
འགྱེད། མར་མེ། སྙན་དར། བླ་ བྲང་ ཁག་ གི་ མགོན་ ཁང་ རྣམས་ སུའང་ བསྐང་
གསོ་སྙན་དར་ཕྲིན་བཅོལ་ཟབ་རྒྱས་ཕུལ། བླ་བྲང་གཞུང་དུ་རིན་པོ་ཆེ་དཔལ་
ལྡན་དོན་གྲུབ་པའི་དུས་ཇའི་རྟེན་དུ་གོས་ཆེན་གྱི་རིགས་དང་ཇ་ཁ་ཤས་ཕུལ།
ཞབས་དྲུང་ ཁག་སོ་སོར་ གསེར་ སྐུ་ སོགས་ སྐུ་ གསུང་ ཐུགས་རྟེན་ མཆོད་ རྫས་
སོགས་རྣམ་གྲངས་ཟབ་རྒྱས་ཕུལ་ཏེ་བརྟན་བཞུགས་སྨོན་ལམ་ཞུས། གྲྭ་ཚང་ཁག་
དང་གྲྭ་མང་བྱིང་ལའང་འོས་བབ་ཀྱི་བཞག་འཇོགས་ཟབ་རྒྱས་དང༌། མི་སྡེ་བྱིང་
ལ་གནང་སྦྱིན་དང༌སྤྲང་པོར་སྦྱིན་གཏོང་སོགས་ངེད་རང་གི་དངོས་པོར་གང་
འདོད་རྣམས་སྤོང་དག་གི་ཚུལ་གྱིས་བཏང་གྲུབ་པར་བྱས། བླ་བྲང་གཞུང་ནས་
རྫོང་བརྡར་ཞབས་ཏོག་ལེགས་སྟོན་ཕུན་སུམ་ཚོགས་པ་ཁང་གསར་གྱི་བཅས་
དུས་གཅིག་ཏུ་གནང་ཞིང་། ཀླུ་ལྡིང་ནས་ཀྱང་རྫོང་བརྡར་གསོལ་སྟོན་བྱིན་རྟེན་
ཟབ་རྒྱས་དང༌། ཨེ་ཝཾ་ཐར་རྩེ་ནས་ཀྱང་རྫོང་བརྡར་ཞབས་ཏོག་བྱིན་རྟེན་སོགས་
བཟངས་ཤིང་རྒྱས་པར་བསྩལ། གྲྭ་ཚང་སོ་སོ་དང་གྲྭ་མང་། སྡེ་དུད་དྲག་ཞན་ཀུན་
གྱིས་ཀྱང་རང་རང་གི་འབྱོར་ཚོགས་ནི་རི་ལྟར་སྤུངས་ཤིང་མཚོ་ལྟར་འཁྱིལ་བ་
སོགས་ རྗེས་སུ་ཡི་རངས་པ་བྱུང༌། ཟླ་བ་ལྔ་པའི་ཚེས་ལྔ་ལ་སྐར་འཛིན་དང༌།
དཔོན་གཡོག་གྲབས་བསྒྲིགས་ཚེས་བདུན་ལ་ཐོག་མར་ཞབས་དྲུང་རྣམས་སུ་
ཁམས་བཟང་བཀའ་བསྒོ་སྨོན་ལམ་ཞུས། རིམ་གྱིས་ཞབས་དྲུང་ ཁག་གི་ཕྱག་
མཛོད་སྐུ་ཚབ་གྲྭ་ཚང་སོ་སོ་དང༌། གཞན་ཡང་དགེ་འདུན་རྣམས་ཀྱིས་གཙོས་སེར་
སྐྱ་མང་པོས་ནི་བཀྲ་བར་དང༌། ཞབས་དྲུང་ཁག་གི་ཕྱག་མཛོད་སྐུ་ཚབས་རྣམས་
ཀྱིས་ལུག་རི་བར་ཕེབས་སྐྱེལ་མཛད། ལུག་རིར་ཞག་སྡོད་བྱས་ཐོག་རྫོང་རྣམས་
- 268 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཀྱིས་ཀྱང་གླུ་གཞས་ཇ་ཆང་མཇལ་དར། ཞབས་དྲུང་མངའ་བདག་སྐུ་འབྲིང་ནས་
ཀྱང་ཁོང་རང་མཇལ་དུ་ཕེབས་ཤིང་རྫོང་བརྡར་བཀའ་དྲིན་བསྐྱངས། དེ་ཉིན་ཨེ་
ཝཾ་ནས་འོང་ཉིན་ཐམས་ཅད་ཀྱི་ཐུགས་ལ་བཏགས་པས་རང་གཞན་ཀུན་ཐུགས་
སྐྱོ་བ་ཞིག་བྱུང༌། དེ་དུས་ངོར་དབུ་མཛད་སངས་རྒྱས་ཚུལ་ཁྲིམས་དེ་ཉིད་རང་
གཞན་ཐམས་ཅད་ཀྱིས་བཤོལ་རུང་མ་གསན་པར་ངེད་དང་མཉམ་དུ་རང་ཡུལ་དུ་
ཕེབས་རྒྱུའི་ཐག་ཆོད་པས་ཐམས་ཅད་སེམས་འཚེར་བ་ཞིག་བྱུང་རུང༌། བཤོལ་
བའི་ཐབས་ནི་རི་གཟར་གྱི་རྦབ་དང་འདྲ་བས་བཟློག་ཐབས་ནི་ནམ་ཡང་མ་བྱུང་
བར་འབྱོན་པར་ཆས། ངེད་རང་གི་ཞོར་ལ་ཨར་ཇོ་སྒར་པ་མང་མའང་མ་ཐོན་ན་
བཟའ་དུས་དཀོན་པས་ཤིན་ཏུ་དཀའ་ཞིག་འོང་སྙམ་སྟེ། མི་དབང་ཆེན་པོར་ལྷ་
ལྡན་དུ་ལམ་ཡིག་ཞུས་པར་ཇི་ལྟར་འདོད་པ་ལྟར་གྱི་བཀའ་ཤོག་བཀའ་དྲིན་སྩལ་
བས་དགོངས་དོན་ལ་འདི་ལྟར་ཕེབས་ཏེ། གཞིས་རྩེ་ནས་སྡེ་དགེ་ཡན་གྱི་ས་ལམ་
དུ་འཁོད་པའི་དྲག་ཞན་རྒན་དམངས་རྣམས་ནས་ངེས་དགོས། ངོར་མཁན་རྙིང་
འདི་པ་སྡེ་དགེས་ཞུ་བ་བཞིན་བླ་མར་ཕྱིར་རྫོང་བྱས་པའི་གྲྭ་རྒྱུན་དང་བཅས་མི་
མགོ་སུམ་བརྒྱ་སྐོར་དང༌། རྟ་ཁལ་བཅས་བྱང་ལམ་བརྒྱུད་སོང་བ་ཀོ་གྲུ་ལམ་སྲུང་
བཅས་ནས་བཀག་མེད་དུ་གཏང་ལུག་ཡོད་པ་གྱིས། ལྕགས་སྤྲེལ་ཟླ་བ་གསུམ་
པའི་ཚེས་བཅུ་ དྲུག་ ལ། ཞེས་ པའི་ བཀའ་ཤོག་ ཕེབས་ འཕྲལ་ ངེད་ རང་དཔོན་
གཡོག་ལྔ་བཅུ་ང་ལྔས་གཙོས་ཁྱོན་སུམ་བརྒྱ་དང་བདུན་ཅུ་དོན་ལྔ་ཡོད་པ་རྣམས་
དང་བཅས་ལྷན་ཅིག་ཏུ་ཐོག་མར་གཞིས་རྩེར་ཞག་གཅིག་རྫོང་གི་རྟ་ར་ཆེན་པོར་
བསྡད་ཅིང༌། རྫོང་བཞུགས་རྣམས་ནས་ཀྱང་བདག་རྐྱེན་བཟབས། དེ་དུས་བཀྲ་
ཤིས་ལྷུན་པོར་མཆོག་གི་སྤྲུལ་སྐུ་ཉིད་ཕེབས་ཐུབ་པ་མེད་རུང༌། སྐུ་ཚབ་ལྷན་རྒྱས་
- 269 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྣམས་ལ་མཇལ་ཁ་དང༌། དངུལ་གདུང་གསར་རྙིང་དུ་དཀར་མེ་ཞལ་ཟས་བརྒྱ་
མཆོད་དང་ སྙན་དར། ཚོགས་ཆེན་དུའང་མང་ ཇ་གཅིག་ཞུས། དེ་གནས་ལུགས་
གཉིས་ཀྱི་བདག་རྐྱེན་ཆེ་བ་དང༌། མར་ལམ་ཐོབ་རྒྱལ་ནས་ཟུར་གསོས་བཀའ་
དྲིན་ཆེ་བར་སྩལ་ཞིང་། དངུལ་གདུང་གསར་བཞེངས་ཀྱང་ཕྱི་ནང་གསང་གསུམ་
གང་ཅིར་འགྲན་ཟླ་བྲལ་བ་ཞིག་སྣང་། དེ་ཉིན་དངུལ་གདུང་སྟེང་གི་ནམ་མཁར་
འཇའ་འོད་འཁྲིགས་ཤིང༌། ནམ་མཁའ་ནས་མེ་ཏོག་གི་ཆར་ཐོར་བུ་བབས་པ་
སོགས་རྟགས་ངོ་མཚར་ཆེ་བ་ངེད་རང་གིས་ཀྱང་མཐོང༌། ཞོལ་པ་རྣམས་ནས་ཀྱང་
སླེབས་འཕྲལ་ངོ་ཤེས་མི་ཤེས་ཀུན་གྱིས་མཇལ་དར་དང་ཇ་ཆང་ནི་རྒྱ་མཚོ་ལྟར་
འཁྱིལ་བ་བྱུང༌། དེའི་སང་ཉིན་སྔ་དྲོ་ཉི་དྲོས་ཙམ་དུ་སྒར་བཏེག་པ་དང་བཀྲ་ཤིས་
ལྷུན་པོའི་ཚོགས་ཆེན་བསམ་འགྲུབ་རྩེའི་རྫོང་གི་བདེ་ཡངས་སུ་དབྱངས་འབུལ་ལ་
ཕེབས་པའི་ཚོགས་དུང་འབུད་པ་དང་། ཟམ་ཆེན་ཕ་རིའི་རི་མགོ་ཞིག་ནས་སྨུག་
ལང་བསང་བདུད་ལྟ་བུ་ནམ་མཁར་འཁྲིགས་པ་རྣམས་ལྷན་ཅིག་ཏུ་འགྲིགས་པ་
བྱུང༌། རིམ་པར་ཞོལ་གྱི་ཁམས་པ་དང་སྡེ་གྲོང་རྣམས་ཀྱི་ཕོ་མོ་བརྒྱ་ཕྲག་ཙམ་གྱིས་
ཟམ་ཆེན་བར་སྐྱེལ་མ་བྱས། གསེར་མདོག་ཅན་དུ་འབྲུམ་སྡོམ་གྱི་སྟབས་མང་ཇ་
ཞིག་ཕུལ། སྟག་གྲུ་ ཁར་ སེར་ཆེན་དགོན་པས་ཞབས་ཏོག་བཟབས་ཤིང༌། གྲུ་
དེ་ཕན་ཚུན་གཉིས་ཆར་རྫོང་འགོ་གཉིས་ནས་སྐུ་ཚབ་ཡོད་འདུག་ཀྱང་ངེད་རང་
གང་མོས་བྱུང་ཞིང་ཉིན་གཅིག་ལ་ཕ་རོལ་ཏུ་ཐོན་ཐུབ་ཙམ་བྱུང་། རིམ་གྱིས་གཙང་
འགྲམ་ལྷ་ཁང་མཇལ་ཏེ་དཀར་མེ་སྙན་དར་དང༌། རབ་གནས་མདོར་བསྡུས་དང་
བཅས་ཏེ་བོད་ཁམས་བདེ་བའི་ཕྲིན་བཅོལ་སོགས་བྱས་པས་གཙང་འགྲམ་རྒྱལ་
པོ་འཁོར་ བཅས་ དགེས་ པར་གྱུར། རྩེ་གདོང་གི་མདུན་དུ་ཞག་གཅིག་བསྡད།
- 270 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྤྲུལ་སྐུ་ སྐུ་འབྲུམ་མ་བཞེས་པས་མཇལ་འཕྲད་རང་མ་ཐུབ་ཀྱང༌། ཕྱག་མཛོད་
ནས་བཞེས་གྲོ་བུ་རམ། ཤ་དཀར་ནག་མང་ཙམ་རྩམ་ཁལ་ཕྱེད་ཉིས་བརྒྱ་ཙམ་
གྱི་ཟུར་གསོས་གནང་བས་ཕན་ཐོགས་ཆེ་བ་བྱུང་། ཐོབ་རྒྱལ་ནས་བཀྲ་ཤིས་ལྷུན་
པོའི་གཞིས་གཉེར་གྱིས་བླ་བྲང་ཟུར་གསོས་ལག་འཛིན་ལྟར་དང༌། ཁོང་རང་གིས་
ཟུར་དུའང་གསོལ་ཆས་དང༌། ཨར་ཅོ་རྣམས་ལ་དངུལ་བལ་ཊཾ་ལྔ་བརྒྱའི་རྩམ་
པ་སྤུས་བསྐུར། སྤྲང་པོ་ཨར་ཅོ་ཉོ་ཆས་གཏན་ནས་མེད་པ་རྣམས་ལའང་གསོལ་
རས་བཅས་བཀའ་དྲིན་དཔག་ཏུ་མེད་པ་བྱུང་བས་གཉེར་ཁང་དེ་ནི་ཛམྦྷ་ལའི་བང་
མཛོད་འདྲ་བར་འདུག རིམ་གྱིས་འུ་ཡུག་ཏུ་སོང༌། དེར་རྫོང་བཞུགས་རང་སྡེ་པ་
འ་སྲས་སྡེ་པ་ཡིན་འདུག་པས་སྡོམ་ར་དོ་དམ་མཛད་འདུག་ཀྱང་ཞུ་མཁས་དང་
ཕྱག་རྟེན་འོས་བབ་བཞག་པས། ལར་སྒར་པ་བྱིང་ཆེ་བའི་སྟབས་ཀྱིས་ཧ་ལས་པ་
ལྟ་བུའི་མཐར་རང་གང་འདོད་པ་ཞིག་བྱེད་ཆོག་པ་བྱུང༌། འུ་ཡུག་གི་གོས་སྔོན་ལྷ་
ཁང་དེ་ཞབས་དྲུང་མངའ་བདག་པར་འཛིན་བདག་ཡོད་པའི་སྟབས་ཀྱིས་བླ་མ་སྐུ་
ཆུང་བ་དེ་ན་བཞུགས་ཤིང༌། མི་ དབང་ཆེན་པོས་བོད་འབངས་ བསྟན་འགྲོར་
དམིགས་པའི་ལྷ་ཁང་ཉམས་གསོས་དང་དགེ་འདུན་གྱི་སྡེ་རྣམས་གཙང་ཁྲིམས་སུ་
མཛད་པར་མི་དབང་ཞབས་པད་ནས་ཕྲན་མདོ་ཁམས་སུ་འགྲོ་བའི་ཞར་བྱུང་དུ་
རབ་བསྙེན་གང་དགོས་སྒྲུབས་གསུངས་པའི་བཀའ་ཡོད་པར་བརྟེན། མར་ལམ་
འབྲུམ་སྡོམ་དམ་པར་མ་ཟད་རོང་སྡེ་པ་ཡག་འགྲོང་གནས་ཀྱི་སྐུ་ཚབ་དང་། བཟོ་
རིགས་ལས་ཚན་གྱིས་གཙོས་ཨར་པོ་བ་མི་སུམ་བརྒྱ་སྐོར་འདུག་པར་ལྷ་ཁང་དུ་
ཕེབས་པ་ཇི་ལྟར་ལེགས་ཀྱི་བཀའ་འདྲི་བྱུང་བར། ད་ལམ་དཀོན་མཆོག་གསུམ་
གྱི་ཐུགས་རྗེ་དང་ཡོན་མཆོད་དམ་ཚིག་གཙང་ཞིང༌། ལྷག་པར་དམ་ཅན་རྡོ་རྗེ་
- 271 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ །
ལེགས་པ་འདི་དགེ་བསྙེན་དམ་ཚིག་ཅན་ཞིག་འདུག་པས་ཉེས་སྐྱོན་མི་འོང་ཚུལ་
ཞུས་པས། དེ་འཕྲལ་གདན་འདྲེན་ཀྱི་བསུ་བ་སེར་ཕྲེང་སོགས་བཀའ་དྲིན་བསྐྱང་
ཐོབ། ཞག་གསུམ་བསྡད་དེ་ རབ་བྱུང་བསྙེན་རྫོགས་སོགས་གང་དགོས་བསྒྲུབ།
བླ་མ་ཞབས་དྲུང་སྡེ་པ་སྐུ་ཚབ་བཅས་ལ་ཚེ་དབང༌། མཆོད་ཁང་རྣམས་སུ་སྙན་
དར་དང་མར་མེ་ཕུལ་ནས་རབ་གནས་བགྱིས་ཤིང་བོད་འབངས་ཀྱི་རྒྱལ་བློན་
ཆང་འབངས་བཅས་བདེ་ཞིང་སྐྱིད་པར་འབྱུང་བ་སོགས་ཕྲིན་བཅོལ་གང་དྲག་
ཞུས། གོས་སྔོན་ལྷ་ཁང་དེ་རྒྱལ་པོ་ཁྲི་སྲོང་ལྡེའུ་བཙན་གྱི་སྐབས་སུ་ཡོན་མཆོད་
གཉིས་ཀྱིས་བོད་ཁམས་བདེ་ཐབས་སུ་བཞེངས་ པ་ ཡིན་འདུག །དམ་ཅན་ གྱི་
བཞོན་པ་ར་དེ་རྡོ་ལས་རང་བྱོན་དང༌། སྐུ་རྣམས་ནི་སློབ་དཔོན་གྱིས་བཞེངས་
པས། དེའི་གོང་གནོན་དུ་ཕྱག་རྡོར་གོས་སྔོན་ཅན་བཞུགས་པས་ལྷ་ཁང་གི་མཚན་
ཡང་དེ་ལས་ཐོགས་འདུག་ཅིང་། ལས་ཅན་རྣམས་ཀྱིས་མཐོང་སྣང་སྣ་ཚོགས་སུ་
ཕྱག་རྡོར་དང་དམ་ཅན་གཉིས་ཕན་ཚུན་དབུའི་དཔྲལ་བ་ཐུག་མ་ཐུག་སྣ་ཚོགས་
འོང་ངེས་ཡིན་འདུག་པར། ངེད་རང་གིས་མཐོང་ཚེ་དཔྲལ་བ་གཉིས་ཀྱི་བར་དུ་
སོར་གཉིས་མ་རེག་ཙམ་ངེས་པར་འདུག་པ་དང༌། སྤྱན་གཟིགས་ཀྱི་ཚོགས་ནི་
སྒོས་ གཙང་ བ་ མང་ བར་ མཆིས། སྐུ་ནི་རྣམ་ པ་ གཞན་ དང་ མི་ འདྲ་ བའི་ བཟོ་
དབྱིབས་ལེགས་ཤིང་སྣུམ་བག་ ལྡན་ པ་སོགས་ཡ་མཚན་ཆེ་བར་གདའ། རིམ་
གྱིས་གངས་དཀར་ཤ་མེད་མར་བསང་མཆོད་དང་རིན་ཆེན་གཏེར་བུམ་ཕུལ།
ཡངས་པ་ཅན་དུ་ཞྭ་དམར་སྤྲུལ་པའི་སྐུ་རྣམ་སྲས་གླིང་པར་འབུལ་བ་དང་མང་ཇ་
སྙན་དར་གསོལ་དུ་བཏང་། འདམ་དུ་བརྒྱུད་ན་ལམ་སྟབས་བདེ་ཡང་ལྷ་སྲས་དཱ་
ལས་བཱ་ཐུར་བཞུགས་པའི་སྟབས་སོགས་མགོ་རིང་ཟེར་བའི་ལ་ངན་ཞིག་ནས་
- 272 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འོང་རུང་དམ་ཅན་སྲུང་མས་གྲོགས་མཛད་པས་བདེ་བར་ཐོན། གནམ་མཚོའི་
དེམ་ཆི་དང་ངོར་པའི་དགེ་སློང་རྣམས་ནས་དད་ཞེན་གྱིས་ཞག་ལྔ་ཆོས་ར་བྱས།
སོ་སོས་གདན་འདྲེན་དབང་རབ་གནས་གང་དགོས་བྱས་པས་ཁལ་མ་བཞི་བཅུ་
སྐོར་དང་མར་ལམ་གྱི་འཕན་མར་སོགས་གང་ཅི་ནས་མཐུན་རྐྱེན་བཟང་བས་
རྒས་པོའི་ལག་ཏུ་རྟེན་འཁར་རྙེད་པ་ལྟ་བུའི་ངལ་བསོའི་གྲོགས་སུ་གྱུར། གནམ་
མཚོའི་མཚོ་སྐོར་ནི་ ལམ་ སྟབས་ ཀྱིས་ མ་ འགྲིགས་ ཤིང་ མཚོ་ དེར་ བུམ་ གཏེར་
འཇུག་པ་དང་བསང་མཆོད་བཏང༌། ཐང་ལྷར་ཁྲུས་གསོལ་དང་གཏོར་མ་ཕུལ་
ནས་ཡུལ་དབུས་བདེ་བའི་ཕྲིན་ལས་བཅོལ་བས་ནམ་མཁའ་དངས་ཤིང་གངས་
རིའི་དབྱིབས་སོགས་ཞིབ་ཏུ་གསལ་བར་མཐོང་བ་དང༌། དགེས་པའི་ཚུལ་གྱིས་
འགྲོ་ ལམ་ བདེ་ བའི་ མཐུན་ རྐྱེན་ སྒྲུབ་ པ་ བྱུང་ ། དེ་ མཚམས་ སུ་ངེད་ རང་ དང་
མཉམ་དུ་ཡོད་ པའི་ངོར་ པའི་ དཔོན་ སློབ་ དབུ་མཛད་ སངས་ རྒྱས་ ཚུལ་ ཁྲིམས་
པ་བསྙུང་གཞིའི་བབ་ལྗི་བ་ཞིག་གིས་ཐེབས་པས་མར་ཕེབས་མ་གྲུབ་པས། དེར་
འཚོ་བྱེད་ཞིག་བཞུགས་པ་ལ་རྒྱུ་དངོས་ཆེ་བ་ཕུལ་ནས་སེམས་དཔའ་སྤྲུལ་སྐུའི་སྡེ་
ཡིན་པའི་དཔོན་ཡ་རབས་ཞིག་ལ་བཅར། ངེད་རང་གི་གྲྭ་པ་སེར་སྐྱ་གཉིས་ཙམ་
བཞག་ནས་སྨན་དཔྱད་ཞུས་ཀྱང་འཚོ་མ་ཐུབ་པར་ཟླ་བ་གཉིས་ཙམ་ནས་ཞིང་དུ་
གཤེགས་སོང་འདུག་པ་འགྱོད་པར་གྱུར་ཀྱང་ངེད་རང་དཔོན་སློབ་རྣམས་ཀྱི་ཐོག་
མ་མེད་པའི་སྔོན་ལས་སུ་གོ །རིམ་གྱིས་དགེ་རྒྱས་ནས་འོངས་ཏེ་རག་ཤིས་སྟོད་དུ་
སླེབས་པར། ངོར་པའི་གྲྭ་རྒྱུན་བླ་མ་གཅོད་པ་ཞིག་གིས་དེ་ཉིན་ཆོས་ར་དགོས་
ཟེར་བ་ལྟར་བྱས་པས། ཡོན་བདག་རྣམས་ཀྱིས་རྟ་ནོར། ཤ་མར་ཐུད་གསུམ་བག་
བྲོ་བར་སྤུངས། དཔོན་སློབ་དམ་ཚིག་མ་ཉམས་པའི་སྟབས་གླིང་ཚང་ནས་ཁང་
- 273 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གསར་ཞབས་དྲུང་བསོད་ནམས་ལྷུན་གྲུབ་ཕེབས་བྱུང་བ་དང་མཇལ། དེ་ཉིན་
ཕར་ཞབས་ཏོག་འབུལ་བ་གང་དྲག་དང་བྱམས་པ་བསོད་ནམས་བཟང་པོས་ངེད་
རང་འོང་ཁར་གནང་བའི་གོས་བེར་བཟང་བ་ཞིག་ཡོད་པ་ཕུལ་ཏེ། ད་ལམ་ཡང་
སྤྱིར་ ཕེབས་ པ་ ལེགས་ ཚུལ་ དང་ སླར་ ཡང་ ཨེ་ཝཾ་ དུ་ ཁྲི་ ལ་ བཞུགས་ དགོས་
ཚུལ་ཞུས། ཚུར་ཡང་འབུལ་ཚན་ཁ་ཤས་དང་ཆིབས་པ་བཟང་བ་ཞིག་བསྩལ། དེ་
ནས་ཁ་ལམ་དང་གྲྭ་རྒྱུན་ཁ་ཤས་སྡེ་དགེར་བརྫ་ངས། ངེད་རང་དཔོན་གཡོག་སྤར་
ཐང་བྱས་ནས་འོངས་པར་དྭའུ་བླ་དགོན་རྣམས་ཀྱིས་ཇ་འདྲེན་ཆིབས་བསུ་སོགས་
སླེབས། སྤར་ཐང་གི་ཤོང་ཆུང་སྒོས་སུ་ཆོས་ར་ཉི་མ་བདུན་བྱས་ཤིང་བླ་མ་དགེ་
སློང་དཔོན་མགོ་ཡོན་བདག་སེར་སྐྱ་སྟོང་དུ་ལོངས་པར་དབང་ལུང་དང༌། དྭའུའི་
སྒར་ཐོག་ཏུ་གསོལ་སྟོན་གྱི་ཐོག་དབང་ལུང་ཁ་ཤས་དང་ལ་རང་མཚོན་བྱེད་གང་
འོས་ཀྱང་ཕུལ། དེ་སྐབས་སུ་བླ་མ་དཀར་པོ་ཟེར་བའི་མཛེ་ཕོ་བརྫུས་མ་ཞིག་
དང༌ ། རྒྱམ་ ཁོག་ན་ནང་ཆེན་ནས་འོངས་པའི་ཁྲམ་པ་རྡོ་བཅང་ཚུལ་བྱེད་ མིའི་
བརྫུས་མ་སོགས་ཀྱིས་ཡོན་བདག་ཕོ་མོ་མགོ་བསྐོར་གྱིས་བསྟན་པ་ལ་སུན་འབྱིན་
བྱེད་མི་འགའ་ཞིག་འདུག་པ་རང་ཡལ་དུ་སོང་། རིམ་གྱིས་ཆོས་གྲྭ་ཆེན་པོ་དོན་
གྲུབ་གླིང་དུ་བོས་པར་སོང་བས་ཆིབས་བསུ་དང༌། ཡུལ་པ་རྣམས་ཀྱིས་ཇ་ཞུས་
དང་ལྷ་བསང་བཏང་ཞིང༌། དགོན་གནས་དགེ་འདུན་རྣམས་ཀྱིས་མཆོད་པའི་ཡོ་
བྱད་དང་རོལ་མོའི་བྱེ་བྲག་དུ་མ་སྟེ། ཡི་དམ་རྡོ་རྗེ་འཇིགས་བྱེད། དམ་ཅན་ཡབ་
ཡུམ། གུར་ལྷ་བརྒྱད་རྣམས་ཀྱི་འཆམ་སྐུ་སོགས་གདན་དྲངས་བྱུང་བར་ཁོ་བོ་ཅག་
གིས་མེ་ཏོག་འཐོར་བ་དང་སྙན་དར་རེ་གསོལ། ཁྱད་པར་དགོན་དེ་ཉིད་ན་ཚེ་དང་
སྒྲུབ་ པ་ མཉམ་ པར་ བཞུགས་ པའི་ གནས་ བརྟན་ བགྲེས་པོ་ རྣམས་ ཀྱང་ ཕྱག་
- 274 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འཁར་ཐོགས་ནས་ཐུགས་དམ་ཞྭ་མོ་དང་ པཎ་ཞྭ་སོགས་མནབས་ཤིང་ གཡས་
གཡོན་ནས་གཞན་གསར་བུ་རྣམས་ཀྱིས་སྐུ་ལུས་བརྟེན་ནས་བྱེད་པ་སོགས་སྔོན་
གཙང་ཆུ་མིག་གི་ཆོས་གྲྭ་ཆེན་པོར་བླ་ཆེན་འཕགས་པ་བཞུགས་སྐབས་དཔལ་
སྣར་ཐང་གི་གནས་བརྟན་རྣམས་ཕེབས་པ་འཇམ་དབྱངས་རིག་རལ་གྱིས་མཇལ་
བའི་གནས་ཚུལ་དྲན་པས་རང་ཉིད་ཀྱང་མིག་ནས་མཆི་མ་འཕྲུལ་བ་བྱུང་། གཞན་
ཡང་ནམ་མཁའི་ཁྱོན་བཟང་ཞིང་ས་གཞི་བག་ཕེབས་པ་སོགས་ནི་ཐམས་ཅད་ཀྱི་
མིག་གིས་མཐོང་ནས་ཁོ་བོའི་རང་འདོད་ཀྱིས་འདྲི་མ་དགོས་པའི་ལེགས་ལམ་ཆེ་
བར་གྱུར། བཀའ་འགྱུར་ལྷ་ཁང་གསར་བཞེངས་སུ་བསྡད་དེ་ སྒར་པ་བྱིང་དང་
དཔོན་ཆུང་དཔོན་གཡོག་དྲའུ་སྨད་དུ་བཞུགས། ངེད་རང་ནས་བླ་དགོན་དེ་ཕྱོགས་
ཀྱིས་གཙོས་ཕྱོགས་གང་ནས་བྱོན་པའི་སེར་སྐྱ་རྣམས་ལ་དབང་ལུང་ལ་འབབ་
སོགས་དང༌། ཁྱད་ པར་ སྤྱི་ སོར་མང་འགྱེད། བསྐང་བ་དྲུག་ཅུ་ སོགས་ བསྟན་
འགྲོར་ཕན་པའི་རིམ་གྲོ་གང་དྲག་དང༌། མགོན་ཁང་དུ་དམག་ཟོར་ལྷ་མོའི་སྐུ་
བརྙན་ངེད་རང་བླ་བྲང་དུ་འདུག་སྐབས་བཞེངས་ཤིང་ཡེ་ཤེས་པ་བཞུགས་ངེས་པ་
ཅན་དང་འཕན་སོགས་ཕུལ། བསྟན་སྲིད་རྒྱས་པའི་སྨོན་ལམ་གང་དྲག་ཞུས། །བླ་
དགོན་རྣམས་ཀྱིས་གསེར་དངུལ་དང་ཇ་དར་ རས་གསུམ། རྟ་དྲེའུ་མཛོ་གཡག།
མཆོད་རྫས། ཐབ་ཆས་བཅས་དངོས་པོ་རྒྱ་ཆེ་ལ་དཔངས་མཐོ་བའི་བརྒྱ་ཕྲག་མང་
པོ་དང་། གཞན་ཡང་ཡུལ་དེ་ཉིད་དང་སྟོད་སྨད་ནས་བྱོན་པའི་སྦྱིན་བདག་སེར་སྐྱ་
རྣམས་ཀྱིས་ཀྱང་བསྙེན་བཀུར་འབུལ་བ་རྒྱ་ཆེར་བྱུང་ཞིང༌། དེ་ཕྱོགས་ཀྱི་འབུལ་
བ་གང་བྱུང་གི་ཕུད་ནས་ཨེ་ཝཾ་བླ་བྲང་དུ་དཔོན་གཉེར་ཚེ་དབང་བསྟན་འཛིན་དེ་
འཕྲལ་རྫོང་པ་བྱས་པར་བཀྲ་ཤིས་ཁ་བཏགས། ཇ་འཁོར་དྲུག་བདུན་ཅུ་དོན་ལྔ་
- 275 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དང་ ཕོ་རྟ་གཉིས་བཅས་ ཀྱིས་ འབུལ་ སྐྱེལ་ སྔ་མགྱོགས་ སུ་ འབུལ་ དུ་ བཏང་།
ཐག་ལུང་བླ་དགོན་གྱིས་གདན་འདྲེན་བྱུང་བར། དེར་སོང་བའི་ཡར་ལམ་ཡང་
ཡོན་བདག་རྣམས་ཀྱིས་ཇ་འདྲེན་རྟ་བསུས། དགོན་ནས་རྟ་བསུས་དང་ཇ་འདྲེན།།
འདུས་ཚོགས་ཀྱིས་སེར་ཕྲེང་བཟབས་རྒྱས། གུར་ལྕམ་དྲལ་ལས་མགོན་རྣམས་
ཀྱིས་གཙོས་འཆམ་སྐུ་རྣམས་ཀྱིས་བསུ་བ་བཅས་བཟབས་པར་བྱུང་ཞིང་ཞག་
གསུམ་བསྡད། ཐོག་མར་ཆོས་ཀྱི་རྗེ་ཀུན་དགའ་རྣམ་རྒྱལ་གྱི་བཞུགས་གནས་སུ་
འཕོས་པས་འབུལ་བ་ཞབས་ཏོག་རྒྱ་ཆེ་བར་བསྩལ། སྤྱི་དང་གྲྭ་མང་གིས་གདན་
འདྲེན་ འབུལ་ བ་ སྐུ་ གསུང་ ཐུགས་རྟེན། གསེར་ དངུལ། ཇ་ དར། གོས་ རས། རྟ་
དྲེལུ མཛོ་གཡག་སོགས་དངོས་པོ་རྒྱ་ཆེ་བ་དང༌། སེར་སྐྱ་མཐའ་དག་གིས་ཀྱང་
འབུལ་བ་དང་། ཤི་གསོན་གྱི་བསྔོ་རྟེན་སོགས་བཟབས་ཤིང་རྒྱས་པར་བྱུང་ཞིང་།
དབང་ལུང་མེ་ཏོག་འཐོར་བ་སོགས་དང་སོ་སོར་ལ་འབབ་འོས་བབ་ཅི་ཡོད་ཕུལ།
སྐུ་རིམ་བསྐང་བ་སོགས་བཟབས་པར་བྱས། སྨར་གསུམ་སྡེ་སྤྱིའི་འདོད་པ་ལྟར་
སྒྲ་ཐག་ལབ་མདོར་ཉིན་དབང་བུམ་གཏེར་བསྔོ་སྨོན་མེ་ཏོག་འཐོར་བ་སོགས་
ཁྲོམ་ཚོགས་སྟོང་ཕྲག་ཕྱེད་གཉིས་ཙམ་ལ་གང་དྲག་བྱས། སོ་སོས་འབུལ་བ་བསྔོ་
རྟེན་རྒྱས་པར་གྱུར། དེ་ཉིན་སྒ་མཆོད་རྟེན་དཀར་པོ་ཞེས་པ་སྔོན་གྲུབ་དབང་པདྨ་
འབྱུང་གནས་ཀྱིས་ཡང་འདུལ་གྱི་ས་གནད་ལ་བཞེངས་པའི་མཆོད་རྟེན་ཡོད་པའི་
གྲུ་ལས་ཐོན་ཏེ། མཆོད་རྟེན་གྱི་འགྲམ་དུ་བུམ་གཏེར་བཅུག་ཅིང་མེ་ཏོག་འཐོར་བ་
དང༌། དེར་ཡོད་ཀྱི་ཁྲོམ་སུམ་བརྒྱ་སྐོར་ལ་རི་ཁྲོད་མའི་རྗེས་གནང་ཞིག་བྱས་པས་
སྦྲང་ཆར་ཟིམ་བུའི་ཚོགས་ཆེ་བར་བབ་ཅིང་། ལྷག་པར་སེར་སྐྱ་ཐམས་ཅད་ཀྱིས་
མཐོང་བར། བུམ་གཏེར་དབང་སོགས་མ་གྲུབ་པར་རི་ཐུང་དགོན་ཞེས་པ་སྔོན་
- 276 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འགྲོ་བའི་མགོན་པོ་ཆོས་རྒྱལ་འཕགས་པ་རྒྱ་ནག་ནས་ལན་གསུམ་ཕེབས་པའི་
རྗེས་སམ་ཇི་ལྟར་ཡིན་རུང་པུ་ཏྲ་དམར་ནག་ཐུགས་དམ་རྟེན་རྟ་ཐོག་མར་གྲགས་
པའི་པུ་ཏྲ་ནག་པོ་བཞགས་པའི་གཙུག་ལག་ཁང་གི་རྒྱབ་རི་ལ་བསྐོར་ཅིང་འཇའ་
སྣེ་གཅིག་འབྲི་ཆུར་ཟུག །གཅིག་དགོན་པའི་ལྟག་གི་ལབ་མདའི་ལ་བ་སིའི་བར་
དུ་ཧ་ལམ་ཡོད་པ་འདྲ་མོ་ངོ་མཚར་བ་ཞིག་ཤར་བས་ཐམས་ཅད་ཡ་མཚན་པར་གྱུར།
དེར་ཁྲི་འདུ་སྐལ་བཟང་དགོན་པའི་བླ་སྤྱི་དང༌། གདོང་ཕྲད་བསམ་གཏན་གླིང་བླ་
སྤྱི་སོགས་ཀྱིས་དུང་། རྒྱ་གླིང༌། དར་འཕྱར་བ་སོགས་ཀྱི་ཆིབས་བསུ་ཇ་འདྲེན་ལ་
དང་པོར་ཕེབས་བྱུང་། རག་སྣར་ཡོན་བདག་གཅིག་གི་བུ་གཅེས་ཤིག་ཡོད་པ་ཀླུ་
གདོན་གྱིས་ཟིན་ནས་ཤི་ལ་ཁད་ཡོད་པ། ཕ་རྒན་དེས་ཕྱག་དབང་ལ་ཁྱིམ་དུ་འོང་
དགོས་ཚུལ་བྱུང་བར་རི་ཀླུང་དུ་ཉི་མ་སྔ་ཆར་སླེབས་ན་ལེགས་སྙམ་པས་འགྲོའམ་
མི་འགྲོ་བསམ་པར་མི་རྒན་དེས་ངེད་ཀྱི་རྟ་ཁ་ནས་བཟུང་སྟེ་ངུ་ཞིང་འདུག་པར་
སེམས་ཀྱིས་མ་བཟོད་དེ་རྟ་རྒྱུག་ཁོ་ན་ཞིག་གིས་ཁྱིམ་དུ་སོང་སྟེ་བྱིན་རླབས་བཀའ་
བསྒོ་དང་། ཐག་ལུང་དགོན་ནས་བླ་མ་དགེ་སློང་བརྒྱད་ཀྱིས་སེང་གེ་སྒྲའི་ཆོ་ག་ཉི་
མ་བདུན་ཐོངས་དང་ རིམ་གྱིས་ནད་ལས་གྲོལ་བར་གྱུར་སོགས་སྨྲས། དེ་ཞོར་
ཡོན་བདག་གཉིས་གསུམ་ཙམ་གྱིས་གདན་འདྲེན་དང་འབུལ་བ་བཟབས་པར་
བྱུང༌། རྒྱབ་ནས་བུ་དེ་ནད་ལས་གྲོལ་ཏེ་རྒྱ་དབུས་སོགས་སུ་འགྲོ་ཐུབ་པར་བྱུང་
འདུག །ཉི་མ་མྱུར་ཙམ་རེ་ཐུང་གི་ཡུལ་དགོན་རྣམས་ནས་དར་འཕྱར་དུང་འབུད་
སོགས་དགེ་འདུན་རྣམས་ཀྱིས་ཡོ་བྱད་རོལ་མོ་དུ་མའི་སེར་ཕྲེང་དང༌། ཁྱད་པར་
གུར་ལྷ་བརྒྱད་ཀྱི་འཆམ་སྐུ་རྣམས་ཀྱིས་བསུ་བར་ཕེབས། ངེད་རང་ནས་སྙན་དར་
མེ་ཏོག་གཏོར་ཞིང་ ཕྲིན་ལས་བཅོལ། རིམ་གྱིས་གཙུག་ལག་ ཁང་དུ་སོང་ཞག་
- 277 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གཅིག་བསྡད། ཕྱི་ཉིན་རྟེན་མཇལ་ཞུས། ཡུལ་དེའི་སེར་སྐྱ་ལྔ་བརྒྱ་སྐོར་ལ་རྗེས་
གནང་དང་རྟེན་རྣམས་ལ་རབ་གནས་བསྡུས་པ་ཞིག་བྱས། སེར་སྐྱ་སོ་སོ་ནས་
རང་རང་གི་འབྱོར་ཚོགས་དང་བསྟུན་པའི་འབུལ་བ་བསྙེན་བཀུར་བཟབས་ཤིང་།
བསྔོ་ བ་ སྨོན་ལམ་དང་ བསྟན་ སྲིད་ ལ་ དམིགས་ པའི་ སྐུ་རིམ་སོགས་ བཟབས་
པར་ཕུལ་ཞིང་གང་ཅིའི་ཁ་ཏ་གང་ཤེས་ཞུས། རིམ་གྱིས་ལབ་མདར་བརྒྱུད་དེ་ཁྲི་
འདུར་འགྲོ་བའི་ལ་ཕར་ནང་ནས། ཁྲི་འདུའི་བླ་ཁག །དགོན་ཁག །དཔོན་ཁག །
རྒན་པོ། ཡུལ་གྱི་ཕྱུག་པོ། བསམ་ཡོད་སོགས་སོ་སོས་ཇ་འདྲེན་འབུལ་བ་སྤོམ་
ཆེར་བཅས་རྟ་པ་བཞི་བརྒྱ་སྐོར་གྱིས་ཆིབས་བསུ་བྱས་ནས། སྐལ་བཟང་དགོན་
གྱི་ཤར་ཕྱོགས་ཐང་དེ་ན་བླ་མ་རྣམས་ཀྱི་ཆོས་ཁྲི་ཞིག་འདུག་པར་དེ་དང་ཉེ་བར་
གུར་དཀར་ནག་མང་བར་ཕུབ་ནས་ངེད་ཀྱི་སྒར་པ་འདུག་ས་བྱས་འདུག་པར་ཐོག་
མར་དགོན་དེ་ཉིད་ནས་རྡོ་རྗེ་ནག་པོ་ཆེན་པོ་ལྕམ་དྲལ་ལྷ་བརྒྱད་དང་དམ་ཅན་
ཆོས་རྒྱལ་སོགས་འཆམ་སྐུ་རྣམས་གྱིས་བསུ་བ་དང༌། དགེ་འདུན་རྣམས་ཀྱིས་
མཆོད་པའི་ཡོ་བྱད་རྔ་རོལ་མོ་དུང་རྒྱ་གླིང་སོགས་ཀྱི་སེར་ཕྲེང་བཀོད་ལེགས་ཀྱི་
ཚོགས་དང་། བདུག་སྤོས་སྣ་ཚོགས་ཀྱི་དུད་པ་སྤྲིན་ལྟར་གཏིབས་པ་བཅས། ཐོག་
མར་སྒ་ཨ་གཉན་དམ་པའི་ཕྱག་གིས་བཏབ་ཅིང་བྱིན་གྱིས་བརླབས་པའི་གནས།
སྔོན་རྒྱ་བཟའ་ཀོང་ཇོས་གངས་ཅན་པའི་འགྲོ་བའི་དོན་དུ་ཇོ་ཤཱཀ་ཡིད་བཞིན་ནོར་
བུ་གདན་དྲངས་པའི་སྐུ་ཚབ་ཏུ་བཞག་པའི་ཇོ་བོའི་སྐུ་ཚད་ངོ་མཚར་མཐོང་བ་དོན་
ལྡན་དེ་ཉིད། བླ་ཆེན་འཕགས་པ་ཧོར་གོ་དན་ཡབ་སྲས་ཀྱིས་གདན་དྲངས་པའི་
སྐབས་སུ་ཕུལ་བ་དེ་ཉིད་མདོ་སྟོད་སྐྱེ་དགུའི་དཔལ་ཡོན་དུ་སྒ་ཨ་གཉན་དམ་པའི་
མཆོད་གཞིར་གདན་དྲངས་ནས་ད་ལྟར་བཞུགས་ངེས་པའི་གཙུག་ལག་ཁང་ཆེན་
- 278 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པོ་ག་ལ་བ་དེར་སོང་བར་དགེ་འདུན་རྣམས་ཀྱིས་མཎྜལ་བརྟན་བཞུགས་ཀྱིས་
ཐོག་དྲངས། མཇལ་དར་ཞབས་ཏོག་བཟབས་ཤིང༌། འདུག་གནས་ཀྱང་དེ་གར་
བྱས་ཏེ་ཞག་ལྔ་བསྡད། དེར་རབ་གནས་བསྡུས་པ་ཞིག་དང་དབང་ལུང་ཁ་ཡར་
བྱས་ཤིང༌། མགོན་ཁང་དུ་རྟེན་གཏོར་ཞིག་བཞག་པས་དགེ་ལམ་ཆེ་བ་བྱུང་ངེས།
བླ་མ་ཁག་སོ་སོའི་གདན་འདྲེན་འབུལ་བ་རྒྱ་ཆེ་བ་བྱུང་། སེར་སྐྱ་སྤྱིར་ཆོས་ར་ཐུང་
ཙམ་བྱས་ཤིང་བླ་དགོན་གྲྭ་མང་བཅས་ཀྱི་འབུལ་བ་སྐུ་གསུང་ཐུགས་རྟེན། གསེར་
དངུལ། ཇ། གོས་ དར། རྟ། མཛོ་ གཡག། མཆོད་རྫས། ཐབ་ ཆས་ འཁོར་ སོགས་
དངོས་པོ་བཟང་ཞིང་རྒྱ་ཆེ་བ་དང༌། ཡུལ་མི་སོ་སོས་ཀྱང་གདན་འདྲེན་བྱས་ཏེ།
གསེར། དངུལ། བྱེ་རུ། སྤོས་ཤེལ། ཇ། གོས་དར། རྟ། མཛོ། གཡག། ཐབ་ཆས་
འཁོར། གོ་ཆ་སོགས་དངོས་པོ་རྒྱ་ཆེ་བ་ཕུལ། ངེད་རང་ནས་ཀྱང་སོ་སོར་སྐྱབས་
འགྲོའི་སྡོམ་པ། རྗེས་གནང་། ལུང་། བསྔོ་བ། བྱང་འདབ་སོགས་གང་འཚམ་དང་
བྱིན་རླབས་རྟེན་དང་ལ་འབབ་ཀྱི་སྟེར་སྦྱིན་དང༌། དགོན་དེར་སྐུ་རིམ་རྟེན་སོགས་
བཟབས་རྒྱས་སུ་ཕུལ། དེ་མཚམས་པད་ལུང་ནང་དུ་བླ་ཆེན་བློ་གྲོས་ཕུན་ཚོགས་
ཀྱི་སྒར་ཐོག་ཏུ་བོས་ཏེ་ཞག་གཉིས་བསྡད། དབང་བཀའ་དང་རབ་གནས་གང་
དགོས་བཞེད་དོན་བསྐང་། ཆོས་རྗེ་བློ་གྲོས་ཕུན་ཚོགས་ནས་ སྐུ་གསུང་ཐུགས་
རྟེན། མཆོད་རྫས། གསེར་དངུལ། དར་གོས་རས་གསུམ། ཇ་དང་དཀར་སྤྱད་ཀྱི་
རིགས། ཐབ་ ཆས་འཁོར། རྟ་དྲེའུ མཛོ་ ཕོ་མོ། འབྲི་ གཡག་ སོགས་ དངོས་ པོ་
བརྒྱ་ཕྲག་ཕྱེད་གཉིས་ཙམ་དང་། གཉེར་པ་དཔལ་ལྡན་གྱིས་དངུལ་སྲང་བཅོ་ལྔས་
གཙོས་དཔངས་ཆེ་བ་གྲྭ་ཚང་སོ་སོས་ཟུར་འབུལ་སོགས་རྒྱ་ཆེ་བ་བསྩལ། སླར་སྡེ་
དགེ་ནས་བཀའ་འགྱུར་གདན་འདྲེན་རྒྱུའི་གྲོགས་དན་དགོས་ཚུལ་བྱུང་བར་དེ་
- 279 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ལྟར་བགྱི་བར་ཁས་བླངས། དེར་ཡོད་ཀྱི་སེར་སྐྱ་ཐམས་ཅད་ནས་འབུལ་ནོད་རྒྱ་
ཆེ་བ་དང༌། ལྷག་པར་ཕྱུག་པོ་འགའ་ཞིག་གིས་དངོས་པོ་དཔངས་ཆེ་བ་ཕུལ། སོ་
སོར་རྗེས་གནང་དང་མེ་ཏོག་འཐོར་བ་སོགས་ཡུལ་ཕྱོགས་བདེ་བའི་བཀོད་ཁྱབ་
གང་ཤེས་བྱས། དེ་སྐབས་སྒ་སྟོད་སྤང་ཤར་ནས་ཆོས་ཀྱི་རྗེ་བཀྲ་ཤིས་ཕུན་ཚོགས་
ཁུ་ དབོན་ དང་ དགོན་ གྱི་ དབུ་ ཆོས་ རྣམས་ ཕེབས། བདག་ ཅག་ ཡུལ་ དེར་ འོང་
དགོས་པའི་བཀའ་ནན་ངོ་མི་ལྕོགས་པ་ཙམ་བྱུང་རུང༌། སྡེ་དགེའི་བར་མི་དང་
བསྟུན་དགོས་སྟབས་ནན་གྱིས་འདི་ལོར་མི་འོང་ཚུལ་དང༌། སླར་སླེབས་པའི་ཞུ་
བ་ནན་ཆགས་ཞུས་པས་ཐུགས་ཡིད་མ་ཚིམ་པར། བདག་ཅག་རང་གིས་ངོར་ཨེ་
ཝཾ་དུ་ཁྲི་ལ་ནམ་སྡོད་ཀྱི་སྐབས་སུ་གྱོན་པའི་ས་ཞུ་གོས་ཆེན་སྤུ་མ་ལས་བྱས་པ་
དཔལ་ས་སྐྱ་ནས་བ་སྩལ་བ་ཞིག་ཡོད་པ་དེ་ངེད་རང་འགྲོ་བའི་དོད་ལ་དད་རྟེན་དུ་
ཕུལ་བས་དགོངས་པ་ཚིམ་ཙམ་བྱུང་། རྗེས་གནང་དང་དད་རྟེན་ལ་རང་བཟབས་
པར་ ཕུལ་ ཞིང་། ངེད་ རང་ ལ་ གསེར་སྲང་བདུན་བརྒྱས་ གཙོས་ པའི་དངོས་པོ་
དཔག་མེད་གནང་། རིམ་གྱིས་དགོན་གསར་བླ་དགོན་གྱིས་བོས། ཞག་གཉིས་
བསྡད་དེ་ རྗེས་གནང་ཟབ་ཅིང་རྒྱས་པ་ཁ་ཤས་བགྱིས། ལྷ་ཁང་རྣམས་ལ་རབ་
གནས་བསྡུས་པ་རེ་དང་། སེར་སྐྱ་སྤྱིར་རྗེས་གནང་ཞིག་བྱས། དེ་ན་བཞུགས་པའི་
དྲུང་ཆོས་རྗེའི་དབུ་ཐོད་ཀྱང་མཇལ། གཙོ་བོར་དགོན་སྤྱི་ནས་དངོས་པོ་བརྒྱ་ཕྲག་
གསུམ་དང༌། བླ་མ་དགེ་འདུན་སོ་སོས་རང་རང་གི་འབྱོར་ཚོགས་རྒྱ་ཆེ་ཞིང༌།
ཡུལ་པ་རྣམས་ཀྱིས་ཀྱང་འདུལ་བ་བསྔོ་རྟེན་རྒྱ་ཆེར་ཕུལ་ཐོག་བསྔོ་བ་སྨོན་ལམ་
དང་སྐྱབས་འགྲོའི་སྡོམ་པ་འབོགས་པ་སོགས་གང་ལྕོགས་ཞུས། རིམ་གྱིས་གདོང་
ཕྲད་བསམ་གཏན་གླིང་དུ་སོང་། དེར་བཞུགས་ཀྱི་བླ་མ་དགོན་པ་མི་ཆེན་རྣམས་
- 280 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཀྱིས་རྟ་བསུས་མང་རབ་དང༌། དགེ་འདུན་རྣམས་ཀྱིས་སེར་ཕྲེང་དང༌། དམ་ཅན་
སྲུང་མའི་ཚོགས་ཀྱི་སྣང་བརྙན་གྱིས་བཀོད་པའི་བསུ་བ་དང༌། དྲི་ཞིམ་བསང་དུད་
སྤྲིན་ལྟར་འཐིབས་པ་དང་བཅས་པས་གཙུག་ལག་ ཁང་དུ་སོང་། ཁྲིར་བསྡད་
འཕྲལ་བླ་མ་དགེ་འདུན་རྣམས་ཀྱིས་མཎྜལ་བརྟན་བཞུགས་ཀྱིས་མཚོན་མཇལ་
དར། དེ་རྒྱབ་བླ་བྲང་དུ་ཆོས་རྗེ་བསྟན་འཛིན་རྒྱ་མཚོ་དང་ཐང་སྐྱ་སྤྲུལ་སྐུ་རྣམས་
ཀྱིས་བསྙེན་བཀུར་བཟབས་པར་མཛད།།
དབང་བཀའི་རིགས་དང་ལུང་གང་འོས་ཕུལ། བླ་མ་སྐུ་སྐྱེ་རྣམ་གཉིས་ནས་
གསེར་དངུལ། དར་གོས་ཇ་ རས། རྟ་དྲེའུ། མཛོ་གཡག་སོགས་རྒྱ་ཆེ་བར་བསྩལ་
བྱུང༌། བླ་དགོན་ཡུལ་པ་སོ་སོར་རྗེས་གནང་ལུང་སྐྱབས་འགྲོའི་སྡོམ་པ་སོགས་
གང་དགོས་ཕུལ། འཇམ་མགོན་བླ་མ་སངས་རྒྱས་ཕུན་ཚོགས་ཀྱིས་བཞེངས་པའི་
མགོན་ཁང་གཙུག་ལག་ཁང་གི་སྦུབས་སུ་བཞུགས་པ་མཇལ་ཏེ་བསྟན་པ་རྒྱས་
པའི་ཕྲིན་ལས་བཅོལ། འདུས་ཚོགས་སྤྱི་ནས་ཀྱང་འབུལ་བ་རྒྱ་ཆེར་སྤུངས། སྦྱིན་
བདག་ ཡུལ་ འབྲོག་ སོ་སོ་ནས་ གསེར་ དངུལ། ཇ་ དར། གོས་ རས། བྱེ་རུ། སྤོས་
ཤེལ། ཁྲོ་ཟངས། དུ་བ་དཀར་ནག །རྟ་དྲེའུ། མཛོ་གཡག་སོགས་ཀྱི་དངོས་པོ་དཔག་
ཏུ་མེད་པ་བྱུང༌། ཡུལ་དེར་དགེ་ལེགས་འབྱུང་བའི་བཀོད་ཁྱབ་དང༌། རི་ཁྲུས་རབ་
གནས་སོགས་གང་དགོས་ཀྱི་རེ་བ་རྣམས་བསྐངས་ཏེ། དགོན་དེར་ཆོས་སྲུང་གི་
བསྐང་བ་དང་ཚེ་ཆོག་གི་རྟེན་རྒྱས་པར་ཕུལ། རིམ་གྱིས་ཁྲི་འདུར་སྒར་ཐོག་ཏུ་
སོང་སྟེ་ཞག་གསུམ་བསྡད། སྒར་པ་གཞི་བྱེས་ཕྱེས་ཏེ་སྐྱེ་དགུ་དོན་གྲུབ་གླིང་དུ་
བརྫངས། སླར་ཡང་དེ་ཕྱོགས་ཀྱི་སེར་སྐྱ་རྟ་པ་བཞི་བརྒྱ་སྐོར་གྱིས་ཁྲི་འདུའི་ཕུ་
བར་དང་། ཁ་ཤས་ཤིག་གིས་ལབ་ཆོས་སྡེ་བར་སྐྱེལ་མ་མཛད་དེ་དེར་ཞག་གཅིག་
- 281 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བསྡད། དགོན་དེར་མང་ ཇ་ སྙན་དར་བསྔོ་རྟེན་རྣམས་བཟབས་པར་ཕུལ ངེད་
དཔོན་གཡོག་ཁ་ཤས་ལབ་ཀྱི་ཕུ་ནས་ལ་བརྒལ་ཏེ་སོང་བར་དེ་སྐབས་མགོ་ལོག་
གི་རྒྱུན་འགྲུལ་ཆེ་བའི་སྐབས་ཡིན་ནའང་དགྲ་ཇག་གིས་ཉེར་འཚེ་ཅི་ཡང་མ་བྱུང་
ཞིང་། ཞེའུ་མདོའི་བླ་དགོན་བཅས་ཀྱིས་འབོད་པང་སོང་། རྟ་བསུ་ཇ་འདྲེན་སེར་
ཕྲེང་ སོགས་ ཀྱིས་ བཀོད་ པ་བཟབས་ བྱུང་ ཞིང་ བླ་ བྲང་ དུ་ ཞག་ གཉིས་ བསྡད།
འཇིགས་བྱེད་བསྒྲིགས་དབང་། རྗེས་གནང་ཁྲོམ་དབང་རབ་གནས་སོགས་གང་
དགོས་ཕུལ། བླ་དགོན་གྲྭ་མང་ཡུལ་མི་རྣམས་ ཀྱིས་བསྙེན་བཀུར་འབུལ་ནོད་
བཟབས་ པར་གདའ། དགོན་དེའི་ ལ་ རྒྱའི་ བསླབ་ བྱ་ རྣམས་དང་དྲུག་ཅུ་ ཞིག་
ཚུགས་ཐབས་དང༌། མགོན་ཁང་དུ་ལྷ་བརྒྱད་ཞིག་བཞེངས་དགོས་ཚུལ་ལ་སླར་
ཕན་གྲོགས་གང་ལེགས་བགྱི་བའི་རྒྱུ་མཚན་དང་། བསྟན་སྲིད་ཀྱི་སྐུ་རིམ་ཇི་ལྟར་
འོས་པ་འཕྲལ་དུ་སྒྲུབ་རྟེན་བཅས་ ལུགས་ གཉིས་ ཀྱིས་སྐྱོང་བསྟར་ཞུས། རིམ་
གྱིས་འོང་བས་ལུང་པའི་མདར་གད་ཐོག་གཉེར་ཆེན་བསོད་ནམས་བཀྲ་ཤིས་
དཔོན་གཡོག་རྣམས་ཆིབས་བསུར་ སྤར་ ཐར་དུ་ཕེབས་པ། བདག་ཡུན་འགོར་
སྟབས་ཀྱིས་ངེད་ཅི་མགྱོགས་མྱུར་དུ་འོང་དགོས་ཚུལ་ནན་ཆགས་ལ་ཁོང་རང་
ཕེབས་པ་དང་མཇལ་ཡོན་མཆོད་ལྷན་ཅིག་ཏུ་འཛོམ་བྱུང་ཐོག །སྲིབས་འོ་ཕམ་
དགོན་ དུ་ སོང་ བར་ བསུ་བ། སེར་ ཕྲེང༌། མཇལ་ དར་ སོགས་ རྫོགས་ པ་དང༌།
གཙུག་ལག་ཁང་དུ་ཞག་གཅིག་བསྡད་དེ་བླ་དགོན་གྲྭ་མང་ཡུལ་མི་བཅས་ལ་རྗེས་
གནང་དང༌། རྟེན་ལ་རབ་གནས་འཐོར་བ། གང་ཅིར་ལུགས་གཉིས་ཀྱི་བཀོད་པ་
དང༌། གནང་སྟེར་སྐུ་རིམ་སོགས་འོས་བབ་ཞུས། དངོས་པོའི་ཚོགས་འབུལ་བ་
བཟབས་པར་བྱུང་། སྲིབས་ཕུ་དར་རྒྱས་གླིང་དུ་བསུ་བ་སེར་ཕྲེང་དང་བཅས་སོང་
- 282 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བར་བསྙེན་བཀུར་བཟབས། ཨ་གཉན་བླ་མ་ཚེ་དང་སྒྲུབ་པ་མཉམ་པ་ཀུན་དགའ་
བློ་གྲོས་ཁུ་དབོན་གྱི་འདུག་གནས་བཀའ་འགྱུར་ལྷ་ཁང་དུ་ཞག་གཉིས་བསྡད།
དེར་རྗེས་གནང་ཞི་དྲག་དང༌། ཁྲོམ་ཆོས། མེ་ཏོག་འཐོར་བ། སྐྱབས་འགྲོའི་སྡོམ་
པ་འབོགས་པ་སོགས་གང་གྲུབ་ཀྱིས། བླ་བྲང་ནས་དངུལ་སྲང་སུམ་ཅུ། ཆིབས་པ་
བཟང་བ་བཅས་ཀྱིས་གཙོས་པའི་འབུལ་བ་དགུ་ཚན་ལྔ་དང༌། དགོན་སྤྱི་དང༌། གྲྭ་
མང་དང༌། ཡུལ་མི་ཕོ་མོ་རྣམས་ནས་ཀྱང་འབུལ་བ་བསམ་གྱིས་མི་ཁྱབ་པ་བྱུང་
ཐོག་བསྔོ་སྨོན་གྱི་རྒྱས་འདེབས་དང་། ལུགས་གཉིས་ཀྱིས་སྐྱོང་བསྟར་སོགས་རང་
གཞན་ཕན་བདེ་འབྱུང་ཕྱིར་སྐུ་རིམ་གང་ཟབ་ཀྱི་རྟེན་རྒྱས་པར་ཕུལ། སྤེ་རིང་གྲུ་
སོ་ནས་འོང་བས་ཆུ་ཆེ་ཞིང༌། ནམ་ཟླ་འགྱངས་པ་བཅས་དཀའ་ལས་ཆེ་ཙམ་ཞིག་
གིས་ ཉེས་འགལ་མེད་ པར་ ཐོན། ཡོན་བདག་ གཟུངས་ འབུམ་ དུ་ ཞག་ གཅིག་
བསྡད། སྒར་ པ་ དང༌ གད་ ཐོག་ གཉེར་ ཆེན་ དཔོན་ གཡོག་ བཅས་ ཆུ་ ཚུ་ རིར་
བཞུགས་སོང་། དེ་ནུབ་ངེད་རང་གི་ཕོར་པ་ཡོན་བདག་གི་སྒོ་ཁར་བོར་འདུག་
པས་ཡི་མ་བདེ་བར་གྲྭ་པ་རྣམས་ཀྱི་རྙེད་འདུག་པས་སེམས་དགའ་རུང༌། དེ་ནས་
བཟུང་སྟེ་ཡོན་བདག་དེར་ན་ ཚ་ མང་པོ་བྱུང་ བར་ བལྟ་ བ་འདུག །དགེ་དགོན་
འགག་ལྷ་དགོན་བརྒྱུད་དེ། དེ་གར་མང་འགྱེད་རྟེན་ཕུལ་ཏེ། དགོན་པའི་ཐུགས་
ལ་བཙན་པོ་ཞིག་བྱེད་སྙམ་པའི་རང་སྐྱོན་དཔེར་བཞག་ཅིག་ཡོད་འདྲ་རུང༌། རང་
ཉིད་ལ་དེ་ལྟ་བུའི་ངན་གནོད་མ་ཤར་ཚེ། རྒྱབ་སོར་རྗེས་བསྙེག་གི་ཇ་འདྲེན་ཞིག་
མ་རིག་མ་ཐོས་པའི་གཏམ་དང་ལྷན་ཅིག་ཏུ་དོན་གྲུབ་གླིང་དུ་འབྱོར། དེ་ཉིན་དོན་
གྲུབ་གླིང་དུ་སྔ་བར་སླེབས་པས་བླ་དགོན་གྱིས་སླར་ཡང་རྟ་བསུ་སོགས་བཟབས་
པར་འདུག །དེ་ནུབ་བཅས་ཞག་གསུམ་དོན་གྲུབ་གླིང་གི་བཀའ་འགྱུར་ལྷ་ཁང་དུ་
- 283 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བསྡད། དོན་གྲུབ་གླིང་དུ་མགོན་པོ་ལྕམ་དྲལ་གཉིས་ལ་རྟེན་གཏོར་གསར་པ་
ཞིག་བཞག ། །
སླར་ ཡང་ དབང་ ཆོས་ སྐབས་ སུ་ གང་ བབ་ དང་ བྲེལ་ བ་ རིམ་ གྱིས་ བཅད།
དཔལ་ཁྲ་འགུ་བླ་དགོན་གྱི་ཇ་འདྲེན་པ་འབྱོར་བར་དེ་རྣམས་ལའང་འདུས་ཚོགས་
སུ་རིམ་གྲོའི་རྟེན་སོགས་སྐབས་སུ་གང་བབ་ཕུལ་ཏེ་རིམ་གྱིས་སྒར་བཏེག །དཱའུ་
བླ་དགོན་གྱི་རྟ་པ་བརྒྱ་ཕྲག་ཙམ་གྱིས་ཁྲ་འགུ་ཟམ་པ་ཐོན་ཙམ་སྐྱེལ་མ་མཛད།
སྤར་ཐང་སླ་འབྲང་སྒེས་སུ་སྒར་པ་མང་མ་དང་བསྡམས། མཁན་དབོན་རིན་པོ་ཆེ་
སངས་རྒྱས་ཡེ་ཤེས་དཔོན་སློབ་ཚང་མ་དབུས་གཙང་ནས་ངེད་ཀྱི་རྒྱབ་ནས་བྱོན་
གྱིན་ཡོད་པ། ལམ་བར་དུ་གེགས་མེད་ཀྱི་སྒོ་ནས་དེར་ ཕེབས་འདུག་པ་དང་
མཇལ་ཕྲད་ཞུས། སྡེ་དགེ་མདུན་ཆེན་ནས་བཀའ་ཤོག །ཇ་འདྲེན། ཟུར་ཆས། རྟ་
དྲེའུ ཁ་ཤས་གནང་བ་བཅས་འབྱོར་ཞིང་དེར་ཞག་གསུམ་བསྡད། དེ་ཕྱོགས་ཀྱི་
དྭའུ་ར་གཅིག་དཔོན་དང༌། དུ་ར་ཐའི་ཇི་རྣམས་ཀྱིས་གདན་འདྲེན་བསྙེན་བཀུར་
འབུལ་བ་རྒྱ་ཆེ་བ་བྱུང་ཞིང་སོ་སོའི་ཐུགས་བཞེད་བསྐང་། བན་ཆེན་མདའི་བླ་བྲང་
དུ་འབོད་པའི་དར་འཕྱར་དུང་འབུད་གྱི་ཆེ་བཀུར་བཀའ་དྲིན་སྩལ་ཐོག །བླ་དགོན་
གྱིས་ཞབས་ཏོག་འབུལ་བ་བཟབས་ཤིང༌། སོ་སོར་རྗེས་གནང་ རབ་གནས། མེ་
ཏོག་འཐོར་བ་སོགས་སྐབས་སུ་གང་བབ་ཞུས། ཡུལ་དེའི་ཉེ་སྐོར་གྱི་སྦྱིན་བདག་
རྣམས་ལ་རྗེས་གནང་སྐྱབས་འགྲོའི་སྡོམ་པ། བསྔོ་སྨོན་ཆོས་སྦྱིན་སོགས་ལུགས་
གཉིས་ཀྱི་བཀོད་པ་གང་ཤེས་ཀྱིས་སོ་སོའི་བསམ་པ་ཚིམ་པར་བྱས། སྒར་གཞི་
བྱེས་ཕྱེས་ཏེ་ཡང་བསྐྱར་ངོར་ཨེ་ཝཾ་བླ་བྲང་དུ་བྱམས་པ་བསོད་ནམས་བཟང་པོའི་
སྐུ་ ཞབས་ སུ་ ཁ་ བཏགས། གོས་ ཡུག །རྟ། དྲེའུ། མཛོ་ གཡག་ ལྔ། ཡང་ མཁས་
- 284 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྲུབ་དཔལ་ལྡན་དོན་གྲུབ་གང་དེའི་དུས་ཇ་རྟེན་ཇ་འཁོར་དྲུག་བརྒྱ་དང་བཅུ་བཞི།
གཙུག་ལག་ཆེན་མོར་འདུས་ཚོགས་སུ་བསྙེན་རྒྱས་བཞིའི་རྟེན། གྲྭ་ཚང་སོ་སོར་
འཚམ་རྟགས། ཨེ་ཝཾ་ཀླུ་ལྡིང་དུ་ཁ་བཏགས། ཇ་འཁོར་དྲུག་བདུན། མཛོ་གཡག་
གཉིས། ཐར་རྩེ་ཁ་བཏགས། ཇ་འཁོར་དྲུག་ལྔ། མཛོ་གཡག་གཉིས། ཕུན་ཚོགས་
ཁང་གསར་དུ་ཁ་བཏགས། ཇ་འཁོར་དྲུག་ལྔ། མཛོ་གཡག་གཉིས། ས་སྐྱ་གོང་དུ་
ཁ་བཏགས། རྟ་ཕོ། ཇ་འཁོར་དྲུག་བདུན་བཅས་དང་། རྡོ་རྗེ་སློབ་དཔོན་སངས་
རྒྱས་ཚུལ་ཁྲིམས་ཞིང་ཕེབས་ཀྱི་དགོངས་རྫོགས་རྟེན། ཁོ་རང་གི་ཕྱག་རྫས་གང་
ཡོད་ཆུད་མ་གཟོན་པ་བཅས་འབུལ་དུ་དཔོན་གཉེར་བཀྲ་ཤིས་དཔོན་གཡོག་
རྣམས་བརྫང་བརྡར་བྱས་པས། ཡར་ངོར་དུ་བདེ་བར་འབྱོར་སྐབས་མཁན་ཆེན་
སངས་རྒྱས་དཔལ་བཟང་ཁྲིར་འཁོད་པ་དང་སྟབས་འགྲིགས་པས་བླ་བྲང་གཞུང་
གི་འབུལ་བ་དང་དུས་ཇ་རྟེན་གང་ཡོད་མཁན་གསར་འཁོད་ལ་ཕུལ་བས། བླ་
བྲང་གིས་གཙོས་འབྱོར་ལན་གྱི་རིམ་པ་དེ་རྒྱབ་ཟླ་བ་གཉིས་པའི་ནང་འབྱོར་བྱུང༌།
ངེད་ རང་དཔོན་གཡོག་བྱིང་དེ་མཚམས་སྒར་པ་བཏེག་སྟེ་ ཁྲ་བོ་ཁོག་གི་ཡོན་
བདག་རྣམས་ལ་བྱིན་རླབས་རེ་ཞོར་ ལ་བྱས། བླ་ཆེན་འཕགས་པའི་གདན་ ས་
རིན་ཆེན་གླིང་དུ་སོང་། བླ་དགོན་གྱིས་རྟ་བསུ་ཇ་འདྲེན་འདུས་ཚོགས་ཀྱིས་སེར་
ཕྲེང་སོགས་དང་བཅས་ཏེ་ལྕགས་ར་བླ་བྲང་དུ་ཞག་གཅིག་བསྡད། ལྷ་ཁང་རྣམས་
ལ་མེ་ཏོག་འཐོར་བ་དང་རྗེས་གནང་ཞིག་ཕུལ། བླ་མ་དང་གྲྭ་ཚང་གིས་འབུལ་བ་
བཟབས། སྤྱི་ཁང་དང་གདན་ས་བླ་བྲང་དུ་སོང་སྟེ་ཞབས་ཏོག་འབུལ་བ་བཟབས་
པར་འདུག །སོ་སོར་རྗེས་གནང་དང་ལུང་སོགས་བགྱིས་ནས་དགོན་དུ་བསྟན་
སྲིད་ལ་དམིགས་པའི་སྐུ་རིམ་གྱིས་གཙོས་ལུགས་གཉིས་ཀྱི་བཀོད་པ་མི་དམན་
85 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པར་ཞུས། མངའ་ཞབས་ཀྱི་མི་སྡེ་ཡུལ་འབྲོག་ཕོ་མོས་རང་རང་གི་འབྱོར་ཚོགས་
རྒྱ་ཆེར་ཕུལ་བས་སྨོན་ལམ་གྱི་རྒྱས་བཏབ་ཅིང་སྦྱིན་བདག་རྣམས་ཀྱི་སེམས་
འདོད་རྫོགས་པར་བྱས། འབམ་ཐང་དུ་སེར་སྐྱ་ཐམས་ཅད་ལ་ཆོས་ར་ཞིག་བྱས།
ཡུལ་དེ་ན་ཡོན་བདག་ཁོ་པའི་ཁྱིམ་དུ་སོང་བས་ནད་པ་སེམས་ཀྱིས་མི་བཟོད་
པ་ཡན་ལག་ཞ་ཞིང་བད་ཀན་ གྱིས་ ངག་ལྐུགས་ནས་འདུག་པར་སེང་གེ་སྒྲའི་
སྔགས་ཁ་ཤས་བགྲངས་ཏེ་བྱིན་རླབས་སྔགས་ཆུ་བྱས་པས། དེའི་ཕྱི་ལོ་ངག་ནས་
སྨྲ་ཤེས་ཤིང་བཟའ་བཏུང་ཆེར་ཐུབ་པ་ཞིག་བྱུང་བ་དགེ་བ་ཆེ་ལེགས་བྱུང་། ཞང་
འགུ་བླ་དགོན་གྱིས་འབུལ་བ་ཇ་འདྲེན་བཟབས་པར་བྱུང༌། ཏྲེ་བོ་བྱང་ཆུབ་དགོན་
ནས་ཇ་འདྲེན་དང༌། དམར་མགྲིན་སྡེ་སྤྱིས་ཇ་འདྲེན་འབུལ་བ་བསམ་པ་ལྷུར་ལེན་
བྱས། དགོན་ཁག་དེ་རྣམས་སུའང་རིམ་གྲོའི་རྟེན་བཟབས་པར་ཕུལ། དེ་ཉིན་
མཚན་འགྲུལ་ལྟ་བུའི་ལམ་བར་གྱི་ཡོན་བདག་ཐམས་ཅད་དགའ་བར་བྱས། གུར་
ནང་དུ་ཡོན་བདག་མགོན་པོ་དགེ་བའི་ཁྱིམ་དུ་བསྡད་ཅིང་གཤིན་གསོན་རྣམས་ལ་
ཕན་ཐབས་བྱས། དེ་ན་ཡོད་པའི་ཡོན་བདག་ཁག་ཐམས་ཅད་ཀྱིས་བོས་པས་རང་
རང་གི་བསམ་པ་ཚིམ་པར་བྱས། འདམ་ཐོག་དགོན་དུ་སོང་བར་ས་སྐྱ་བླ་དགོན་
གྱིས་རྟ་བསུ་ཇ་འདྲེན་འདུས་པ་རྒྱ་མཚོའི་སེར་ཕྲེང་བཀོད་ལེགས་དང༌། བསྟན་
སྲུང་གི་སྐུ་བརྙན་རྣམས་ཀྱིས་བསུ་བ་དང་བཅས་ཏེ་གཙུག་ལག་ཁང་དུ་སོང་།
དེར་གཉུག་མར་གནས་པའི་དགེ་འདུན་རྣམས་ནས་མཎྜལ་རིང་འཚོའི་མཇལ་དར་
ཞབས་ཏོག་འབུལ་བ་ཤིན་ཏུ་བཟབས། ས་སྐྱའི་སྒར་དུ་བླ་མ་ཆོས་གྲགས་དང་
དཔོན་གཉེར་གཉིས་ཀྱིས་བོས་ཏེ་ཞབས་ཏོག་འབུལ་བ་བཟབས་པར་བྱུང་ཞིང་
ལུགས་གཉིས་ཀྱི་བཀོད་པ་གང་ལེགས་བགྱིས། དེར་ཡོད་ཀྱི་སེར་སྐྱ་ཐམས་ཅད་
-286-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལ་རྗེས་གནང་བྱིན་རླབས་འོས་བབ་གང་ཡོད་དང༌། བསྟན་སྲིད་ལ་དམིགས་པའི་
སྐུ་རིམ་གང་དགོས་ཀྱིས་གཙོས་ལུགས་གཉིས་ཀ་ནས་ཐམས་ཅད་ཐུགས་ཚིམ་
པར་ཞུས། རིམ་བཞིན་ལམ་བར་གྱི་སྦྱིན་བདག་རྣམས་དང༌། འབྲུ་ནང་གི་ཚེ་བྷི་
དང་མཁར་འགོ་རྣམས་ཀྱི་བླ་མའི་སྐུ་ཚབ་དང་མི་སྡེ་རྣམས་ཀྱི་ཇ་འདྲེན་འབུལ་བ་
ལེགས་པར་འབྱོར་ཞིང༌། སོ་སོར་འོས་བབ་ཀྱི་སྐུ་རིམ་རྟེན་དང་གནང་སྟེར་རྒྱས་
པར་ཕུལ། འབྲི་ཁུང་གི་དགོན་ལག་གློ་གྱེས་དགོན་པ་དང༌། དྲན་ཐང་དགོན་པ་
ནས་ཀྱང་ཇ་འདྲེན་འབྱོར་བར་སོ་སོར་གནང་སྟེར་དང༌། སྨྲ་ཏིའི་སྐུ་འབུམ་དུ་བརྒྱ་
མཆོད་རྟེན་དང་སྙན་ཤལ་འབུལ་རྒྱུ་བསྐུར། རིམ་གྱིས་ས་དཀར་བསམ་འགྲུབ་
དགོན་དུ་ཕྱི་མོར་སླེབས། རྟ་བསུ་ཇ་འདྲེན་རྒྱས་པར་བྱུང་ཞིང་འདུས་པ་རྒྱ་མཚོའི་
སེར་ཕྲེང་བཀོད་ལེགས་ཡོད་འདུག་རུང་། ལམ་བར་དུ་འགོར་གཞི་འགའ་བྱུང་
སྟབས་ཀྱིས་མུན་རུབ་ཤོར་བས་མར་མེ་དང་མེ་སྒྲོན་གྱི་གསེབ་ནས་ཆེས་ཆེར་མི་
གསལ་རུང༌། དུང་རྒྱ་གླིང་སོགས་ནི་སྙན་ཅིང་བཟང་བ་འདུག །ས་དཀར་ན་ངེད་
རང་གི་སྒར་ཡོད་པའི་བླ་མ་ཀུན་དགའ་རྒྱལ་མཚན་ཅན་དུ་བསྡད། སང་ཉིན་
གཙུག་ལག་ཁང་དུ་སོང་བའི་ཞར་ལ་དགོན་པས་མགོན་པོ་ལྷ་བརྒྱད་རུ་འདྲེན་
བཅས་ཀྱི་འཆམ་དབུས་ཀྱི་གོང་དཀར་བའི་ལུགས་སུ་སྐལ་པ་བཟང་པོའི་སྤྲོས་པ་
མཛད་འདུག་པར་མེ་ཏོག་གཏོར་ཞིང་མཇལ་བ་དང༌། གཙུག་ལག་ཁང་དུ་ཕྱིན་
པར་ཞབས་ཏོག་འབུལ་བ་རྒྱ་ཆེར་སྤུངས། ལུགས་གཉིས་ཀྱི་སྐྱོང་བསྟར་དང་རྗེས་
གནང་བྱིན་རླབས་བཟབས་པར་ཕུལ། བསྟན་པ་ཡོངས་ལ་དམིགས་ནས་རྡོ་རྗེ་
འཇིགས་བྱེད་ཀྱི་གཏོར་བཟློག་དང་ཆོས་སྲུང་ལ་བསྐང་བའི་རྟེན་རྣམས་མི་དམན་
པར་ཕུལ། སྡེ་དགེའི་སྐུ་ཚབ་བསོད་ནམས་རྒྱལ་མཚན་གྱིས་གསེར་གདུང་ལྷ་ཁང་
- 287 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དུ་བོས། དེ་ན་མར་མེ་མཆོད་པ་རྒྱ་ཆེར་བཤམས་འདུག་པར་ཡན་ལག་བདུན་པ་
དང་མཎྜལ་ཕུལ་ནས་བསྟན་པ་རྒྱས་པའི་སྨོན་ལམ་བཏབ། ཞབས་ཏོག་འབུལ་བ་
བཟབས་པ་བྱུང་། གཞན་ཡང་དེ་ཕྱོགས་ཡུལ་སྟོད་སྨད་ཀྱི་སྦྱིན་བདག་རྣམས་ཀྱིས
ཞེན་ཁ་ཕོ་རུས་འདྲ་མོས་བསྙེན་བཀུར་འབུལ་བ་བསྔོ་རྟེན་སོགས་བཟབས་པར་
གདའ། གང་ ཅིར་ བདེ་ སྐྱིད་ འབྱུང་ བའི་ བསྔོ་ སྨོན་ བགྱིས། གཞན་ ཕན་ སེམས
བསྟུན་གྱི་ལེགས་སློབ་ཉེས་ སྤོང་ གི་ བཀོད་ པའང་ བྱས། དེ་ནས་ འབྲི་ ཆུ་ལས་
འདམ་གྲུས་བརྒལ་ཏེ་སོང་བ། རག་ཆོས་གཉིས་དང་ས་སྐྱའི་བླ་མ་རྣམས་ཀྱིས་རྟ་
བསུ་ཇ་འདྲེན་དང་ བཅས་ཏེ་ཐོག་མར་ཆོས་སྡེ་དགོན་དུ་སོང་། རག་ཆོས་ཀྱི་
འདུས་པ་རྒྱ་མཚོས་མཆོད་པའི་བྱེ་བྲག་དང༌། དམ་ཅན་སྲུང་མའི་སྐུ་འབག་རྣམས་
ཀྱིས་ལམ་འགྲོས་དང་བཅས་པའི་བསུ་བ་མཛད་པའི་གཙུག་ལག་ཁང་དུ་སོང་།
མཎྜལ་རིང་འཚོ་རྒྱས་པ་མཇལ་དར་བཅས་གནང་གྲུབ་རྗེས། ཚོགས་པར་རྗེས་
གནང་ཞི་དྲག་དང་ལྷ་ཁང་རྣམས་ལ་འཐོར་ནས། དེར་ཡོད་ཀྱི་ཁྲོམ་སེར་སྐྱ་སྤྱིར་
རྗེས་གནང༌། སྐྱབས་འགྲོའི་སྡོམ་པ། བྱིན་རླབས་སོགས་ལེགས་པར་གྲུབ་ཐོག་
རག་ཅོ་དགོན་དུ་སོང་བར་བསུ་བ་སྔར་ལྟར་དང༌། གྲུབ་ཐོབ་ནམ་མཁའ་ལེགས་
པ་ཞེས་བླ་ཆེན་འཕགས་པས་ལུང་བསྟན་ཅིང་གསེར་མགོན་གྱི་སྐུ་བརྙན་ཁྱད་པར་
ཅན་བསྩལ་བ་དེའི་དབོན་བརྒྱུད་ལས་འཁྲུངས་པར་ར་བཀྲམ་བླ་མ་རྣམས་ཀྱིས་
གདན་དྲངས་བྱས་པར་སྔར་གོང་མ་རྣམས་ཀྱི་མཛད་ཕྲིན་ཅུང་ཟད་མི་དོ་བར་འདུག་
པར་མགོ་འདྲེན་ཕན་གྲོགས་ཞུས་པས་ཆར་པ་ཆུའི་གྲོགས་སུ་སོང་ངེས་བྱུང་། དེར་
ཆོས་སྲུང་ཕྲིན་ལས་བཅོལ་བ་དང་འཐོར་ནས་རྗེས་གནང་སོགས་གྲུབ་རྗེས། ས་
སྐྱ་བླ་མའི་སྒར་དུ་ཇ་འདྲེན་ལ་བོས་ཤིང་སྣེ་ལེན་བཟབས། ཕྱི་ཉིན་ཡུལ་དགོན་
- 288 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཐམས་ཅད་ཀྱིས་རང་རང་གི་འབྱོར་ཚོགས་མཚོ་ལྟར་བསྐྱིལ་བྱུང་བར་བསྟན་སྲིད་
རྒྱས་པའི་ རིམ་གྲོར་དགོན་ཁག་གཉིས་སུ་བསྐང་བ་དང༌། རྡོ་རྗེ་འཇིགས་བྱེད་
ཆེན་པོའི་གཏོར་བཟློག ། གཞན་ཡང་སོ་སོར་བྱིན་རྟེན་གནང་སྟེར་ཟབ་རྒྱས་དང་
བསྔོ་སྨོན་གྱིས་རྒྱས་བཏབ། ཡུལ་དེར་བདེ་སྐྱིད་འབྱུང་བའི་ཕྱིར་རིགས་གསུམ་གྱི་
མཆོད་རྟེན་བཞེངས་དགོས་པ་དང་ལ་རྒྱའི་བཀོད་པ་གང་ཕན་བྱས་ཏེ་ལྷ་ཁང་ཐང་
དུ་འབྱོར། ཆོས་འཁོར་མཁར་དཀར་པོ་དགོན་པ་བཅས་དང༌། ལྷག་པར་ཀ་བཞི་
ཡེ་ཤེས་རྣམ་རྒྱལ་དཔོན་གཉེར་རྣམས་དང་བཅས་པ་ཇ་འདྲེན་རྟ་བསུས་འབུལ་བ་
བཟབས་པར་བསྩལ། དེར་བཞུགས་ཀྱི་འགྲོ་བ་མཐའ་དག་ལ་རྟ་མགྲིན་རྗེས་
གནང་ཞིག་བྱས་ཏེ་བསྔོ་སྨོན་གྱིས་རྒྱས་བཏབ། གླང་ཐང་སྒྲོལ་མར་བརྒྱ་མཆོད་
སྙན་དར་ དང༌ སྒྲོལ་ཆོག་གི་རྟེན་ཕུལ། བསྟན་པ་སྤྱི་སྒེར་རྒྱས་པའི་སྨོན་ལམ་
བཏབ། ཆོས་འཁོར་དང་ཀ་བཞིའི་དཔོན་རྣམས་ལ་བྱིན་རྟེན་ལ་རང་ཕུལ། ཆོས་
འཁོར་ དགོན་ ཞེས་ པ་གྲུབ་ཐོབ་ ཉག་ སེས་ བཏབ་ནས་ འཇམ་དབྱངས་ བསོད་
ནམས་རྒྱ་མཚོས་བསྐྲུན་པའི་རྟེན་གཏོར་བཞུགས་ངེས་པའི་ཆོས་གྲྭ་ཆེན་པོ་དེར་
སྒྲོལ་ཤེར་དང་ གདུགས་དཀར་འདོན་པའི་རྟེན་བཟབས་ཤིང་ རྒྱས་ པར་ ཕུལ།
གཞན་ཡང་དགོན་ལག་སྡེ་དགོན་ཁག་དང་གླིང་དགོན་གྱི་དགེ་སྒྲུབ་སྡེ་རྣམས་ནས་
ཇ་འདྲེན་སོགས་གནང་བར་མང་འགྱེད་ཕུལ། ཡུལ་དེའི་སྟོད་སྨད་ན་ལོ་གཉིས་
ཙམ་ནས་བྱུང་ཟེར་བའི་འབྱུང་པོའི་སྤྲུལ་པ་འབུ་སྲིན་མ་རུངས་པ་དུ་མ་བལྟ་བ་མི་
བཟོད་པ་དག་གིས་ལོ་ཐོག་ལ་གནོད་པ་ཆེར་བྱུང་འདུག །དེ་རྣམས་ལ་ཕན་བྱེད་
དགོས་ཚུལ་ འདུག་ པར་རྒྱབ་ སོར་ ཕན་ བྱེད་འོང་ ལུགས་ ཀྱང་ བགྱིས། ཤུག་ར་
དགོན་དུ་སོང་བ་དགེ་འདུན་རྣམས་ཀྱིས་བསུ་བ་སེར་ཕྲེང་བྱུང་ཞིང་སྒོམ་ཆེན་པའི་
སྒེ
- 289 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
གཟིམས་ཁང་དུ་ཞག་འདུག་ཐོག །བླ་མ་བསྟན་འཛིན་བཟང་པོ། མོ་མ་བླ་མ་ཁུ་
དབོན་དགོན་པ་ཡུལ་སྡེ་བཅས་ལ་རྗེས་གནང་། སྐྱབས་འགྲོའི་སྡོམ་པ་དང་རྟེན་
ལ་རབ་གནས་སོགས་གང་དགོས་བསྒྲུབས། འབུལ་བ་ཞབས་གཏོགས་བཟབས།
བསྟན་སྲིད་རྒྱས་ པའི་ ཕྱིར་ དུ་ སྐུ་རིམ་རྟེན་ གང་དྲག་ ཕུལ། ལམ་བར་ གྱི་སྦྱིན་
བདག་རྣམས་ཀྱི་རེ་འདོད་བསྐང་ཞིང་བདོག་པ་ཆེ་བར་བྱུང་། ཀརྨ་པ་ཆོས་གྲགས་
རྒྱ་མཚོས་བྱིན་གྱིས་བརླབས་པའི་གནས་རྣམ་རྒྱལ་གླིང་དུ་སོང་། བེ་རི་བླ་རྒན་
ཆོས་གྲགས་ཀྱིས་རྟ་བསུས་དང་འདུས་པ་རིན་པོ་ཆེས་ངུར་སྨྲིག་གི་ཆོས་གོས་དང་
ལྷན་ཅིག་པར་མཆོད་པའི་བྱེ་བྲག་དུ་མས་བཀོད་པ་ལེགས་པའི་སེར་ཕྲེང་གིས་བླ་
བྲང་དུ་བོས། ཞབས་ཏོག་དང་ འབུལ་བ་བཟབས། དེ་འཕྲལ་གཙུག་ ལག་ ཁང་
གསར་པར་སྤྱི་སོ་ནས་ཇ་འདྲེན་ཐོག་སེར་སྐྱ་ཐམས་ཅད་ལ་རྗེས་གནང་ཞིག་བྱས།
གྲྭ་མང་ནས་འབུལ་བ་དང་ཡུལ་མི་རྣམས་ཀྱིས་བསྔོ་རྟེན་སོགས་བཟབས་ཤིང་རྒྱ་
ཆེ་བ་འདུག་པར་བསྔོ་སྨོན་གྱིས་རྒྱས་བཏབ། སླར་རིམ་གྱིས་འོངས་པས་ཆུ་དྲོན་
དུ་གླིང་རིན་ཆེན་སྟེང་པའི་ཇའི་སང་རྣམས་དང༌། མགོ་ཟི་དགོན་པའི་དབུ་ཆོས་རྡོ་
རྗེ་འཛིན་པ་བླ་རྒན་ཤེས་རབ་དཔལ་ལྡན་བཅས་རྟ་པ་སུམ་ཅུ་སྐོར་གྱིས་རྟ་བསུས་
ཇ་འདྲེན་རྒྱས་པར་གནང་། ཆོས་གྲྭ་ཆེན་པོ་དཔལ་མགོ་ཟི་དགོན་དུ་སོང་། འདུས་
པ་རྒྱ་མཚོའི་ཚོགས་ཀྱིས་མཆོད་པའི་བྱེ་བྲག་དུ་མའི་བསུ་བ་དང་ཆབས་ཅིག་པར་
སྒར་ཡ་ཐར་བསྡད། གླིང་དཔོན་མོ་སྲས་མོར་བཅས་ཀྱིས་མཇལ་དར་ཞབས་ཏོག་
འབུལ་བ་རྒྱ་ཆེར་གནང༌། དེའི་ཕྱི་ཉིན་གཙུག་ལག་ཁང་དུ་སོང་། ཞི་དྲག་ལྷའི་
རྗེས་གནང་གང་མང་དང་རྟེན་ལ་མེ་ཏོག་འཐོར་བ་སོགས་བགྱིས་ཤིང་འབུལ་བ་
རྒྱ་ཆེར་སྤུངས། གཞན་ཡང་ཁྲ་ལེབ་ བླ་མའི་མཆོད་ཁང་དུའང་བོས་ཤིང་ རྗེས་
- 290 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གནང་འཐོར་ནས་ཀྱི་ཐོག་འབུལ་ནོད་རྒྱ་ཆེ་བ་དང༌། བླ་མ་ཤེས་རབ་དཔལ་ལྡན་
གྱིས་དངོས་པོ་རྒྱ་ཆེ་བ་སྟེར་བྱུང་། ཞབས་དྲུང་རིན་པོ་ཆེའི་གཟིམས་ཁང་དུའང་སྐུ་
ཚབ་རྣམས་ཀྱིས་བོས་ཏེ་བསྙེན་བཀུར་ཟབ་རྒྱས་བྱས། ཡུལ་དེའི་སེར་སྐྱ་ཐམས་
ཅད་ནས་རང་རང་གི་ལྷག་བསམ་ལས་བྱུང་བའི་དངོས་པོ་རྒྱ་ཆེ་བ་བྱུང་སྟེ་དེ་དག་
ནས་ཉེར་མཁོ་ཅུང་ཟད་ཀྱི་ཉར་ཚག་མ་གཏོགས་བྱིང་རྣམས་དགོན་དེ་ཉིད་དུ་
དམར་ཆེན་གཏོར་བཟློག་དང༌། བསྐང་བ་ཚེ་སྒྲུབ་ཀྱི་རྟེན་དུ་ཕུལ། བྱ་ཁྱུང་དགོན་
སོགས་དེ་སྐོར་གྱི་བླ་དགོན་ཐམས་ཅད་ཀྱིས་ཇ་འདྲེན་མདུན་བསུར་འབྱོར་པས་
འོས་བབ་ཀྱི་སློག་ཆ་སྐུ་རིམ་རྟེན་ཇི་ལྟར་འོས་པའི་བཀོད་པ་བགྱིས་ཏེ་དེ་ནུབ་ཀ་
མདོ་ཐང་སྒར་དུ་འགྱངས་པར་འབྱོར། ཕྱི་ཉིན་རི་མོར་བསྡད་དེ་ཐམས་ཅད་ལ་
བྱིན་རླབས་བྱས། དེའི་ཕྱིན་ཉིན་དམའ་རོང་ལ་བརྒལ་ཏེ་ཚེ་ཡག་མདའ་ཟེར་བ་
མིང་བཀྲ་ལེགས་པའི་རྟེན་འབྲེལ་དུ་སྡེ་དགེ་ཁྲི་ཆེན་ནས་དབུ་ཆེ་བླ་མ་ཆོས་དར་
གྱིས་གཙོས་པའི་གྲྭ་ཚང་ཁ་ཤས་དང་གཉེར་ཆེན་བུ་དགྱེས་སོགས་སྔ་མགྱོགས་སུ་
ཆིབས་བསུར་རྒྱ་གླིང་གདུགས་སོགས་བཅས་འབྱོར་ཞིང་དེར་ཞག་གཅིག་བསྡད།
སང་ཡོན་མཆོད་ཞལ་འཛོམ་ཐོག་རྟེན་འབྲེལ་གྱི་ལེགས་ལམ་སོགས་ཇི་ལྟར་འོང་
སྙམ་པའི་ཐེ་ཚོམ་པར་ཉལ་ཏེ་སང་ཉི་ཤར་དུ་སོང་། ལྷ་ལུང་ཁུག་ན་བསྟན་པའི་
སྦྱིན་བདག་ཆེན་པོ་སྡོམ་བརྩོན་དམ་པས་དབང་ཆོས་ཀྱི་རྒྱལ་པོ་དཔོན་བློན་འཁོར་
དང་བཅས་པ་བརྒྱ་ཕྲག་ལྷག་ཙམ་ཕེབས་ཏེ་སྔོན་གྱི་སྡེ་དགེ་བླ་མ་ཕུན་ཚོགས་ཀྱི་
ལས་གུར་ཡིན་ཟེར་བའི་གཟིམས་གུར་སེང་ཐོད་མ་ཤིན་ཏུ་ཆེ་བ་སྡེ་པ་གཞུང་ན་
གནམ་སྔོན་པོ་ཞེས་སུ་གྲགས་པ་ནི་རྣ་བར་ཐོས་རུང་། རང་གིས་ནི་དེ་བས་ཆེ་བ་
སྔོན་ཆད་རིག་མ་མྱོང་བ་ཞིག་ཡོལ་སྒོར་ཅན་དུ་ཕུབ་འདུག་པར་ཐོག་མར་མདུན་
- 291 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཆེན་སྐུ་འཁོར་དང་བཅས་པས་གཟིམས་གུར་སྒོར་ཕེབས་ནས་མཇལ་དར་གནང་
ཞིང་ངེད་རང་དཔོན་སློབ་ཚང་མས་ཀྱང་མཇལ་དར་ཕུལ་ཏེ་གཟིམས་གུར་དུ་ཁྲི་
ཤིན་ཏུ་མཐོ་བ་ཞིག་ལ་བདག་དང་གཡས་ཀྱི་ཁྲི་ཐོག་ཏུ་སྡེ་དགེ་མདུན་རིན་པོ་ཆེ་
བཞུགས་ཏེ། དེ་ནས་རིམ་གྱིས། ཆོས་སྐྱོང་བློ་གྲོས་ཀྱིས་གཙོས་གཉེར་ཆེན་སེར་
སྐྱ་མདུན་འཁོར་སེར་སྐྱ་ཐམས་ཅད་དང༌། དེ་རྒྱབ་ཏུ་བླ་མ་ཆོས་དར་གྱིས་གཙོས་
པའི་གྲྭ་ཚང་ཡོངས་རྫོགས། གཡོན་གྲལ་མགོར་མཁན་དབོན་རིན་པོ་ཆེ་སངས་
རྒྱས་ཡེ་ཤེས་པ། དེ་འོག་བདག་གི་ཚ་བོར་གྱུར་པ་དབོན་རིན་ཆེན་མཆོག་གྲུབ་
ནས་རིམ་གྱིས་བདག་གི་གྲྭ་ཚང་རྣམས་དང་། དེ་རྒྱབ་ཏུ་བདག་གི་ལག་དོ་བྱིང་པོ་
རྣམས་དང་། མདུན་ཕྱོགས་ནས་ཞལ་ཡར་གྱུར་ལྷུན་གྲུབ་སྟེང་གི་བླ་མ་ཆོས་རྗེ་བསྟན་
པ་རྒྱལ་མཚན། བསོད་ནམས་རྒྱལ་མཚན། དབུ་ཆོས་རྣམས་བཞུགས་ཐོག །མདུན་
ཆེན་ནས་ལམ་བར་དུ་བདེ་བ་བྱུང་ལས་ཆེ་སོགས་ཀྱིས་བཀའ་ཕེབས་པར། ཇི་
ལྟར་འོས་པའི་ཞུ་ལན་བསྡུས་པ་ཙམ་དང༌། དེ་ཐོག་སྡེ་དགེ་གྲྭ་ཚང་རྣམས་ཀྱིས་ཇ་
མཆོད་དགོས་འདོད་ཀུན་འབྱུང་ཞིག་མཛད་སོང་བ་བླ་མ་ཆོས་དར་དེ་ཉིད་གསུང་
བཟང་ཞིང་རྣམ་དཔྱོད་དང་ལྡན་པ་ཞིག་བཞུགས་ངེས་ཡིན་འདུག་པས་བག་བྲོ་
ཞིང་འདི་ལྟ་བུའི་གྲྭ་ཚང་རྣམས་གཞན་དང་མི་འདྲ་བ་འདུག་སྙམ་པ་ཞིག་བྱུང་།
དགའ་སྟོན་དུ་ཞོ་ཕྱེ་མར་གྲོ་མ་མར་ཁུ་ཤ་ཐུད་སོགས་ནི་དཔངས་མཐོ་བ་འདུག །
དེ་ནུབ་ཟུར་དུ་གུར་གཅིག་ཕུབ་སྟེ་བསྡད། མདུན་ཆེན་ནས་བཀའ་ཕེབས་ལ་སང་
ཁྱེད་དང་དཔོན་གཡོག་རྣམས་དལ་བར་བྱོན་ཏེ་དྷརྨ་མདོར་བཞུགས་པ་ལེགས།
ངེད་ཕོ་བྲང་དུ་སང་སླེབ་པར་བྱེད་རྒྱུ་ཡིན་ཞེས་བཀའ་ཕེབས། དེ་ཉིན་ཡུལ་གཞིས་
ནི་རང་གཞན་ཀུན་གྱི་མིག་གིས་མཐོང་བར་ལྷུན་ཆགས་ཤིང་མི་ལེགས་སྙམ་པ་སྤུ་
- 292 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཙམ་མེད་པའི་བཀྲ་ཤིས་པ་ཞིག་བྱུང་སོང་། ངེད་རང་ཡང་དེ་རིང་ཡུལ་གཞིས་
སོགས་ལེགས་ལམ་གྱི་ཐོག་མ་ཅི་འདྲ་འོང་སྙམ་པའི་ཐེ་ཚོམ་པ་ཞིག་བྱུང་རུང་
མཐར་བློ་བདེ་བ་ཞིག་ཏུ་སོང་། དེ་འཕྲལ་གཟིམས་གུར་ཆེན་མོ་བསྡུ་བ་མཛད་དེ་
སང་སྔ་བར་ཆིབས་བསྒྱུར་མཛད་སོང་། ཕྱི་ཉིན་འོང་ལམ་ན་དཔལ་སྒ་ལེན་སྟེང་
ཞེས་པ་གྲུབ་ཐོབ་ཉག་སེས་ཕྱག་གིས་བཏབ་པ་ཡིན་ཡང་ཟེར། ཨ་གཉན་དམ་
པའི་ཕྱག་གིས་བཏབ་པ་ཡིན་ཡང་ཞུར་འདུག་རུང་ཐག་ཆོད་རང་དཀའ་བར་སྣང་
ཞིང་གང་ལྟར་ཡང་དགོན་སྡེ་དེ་ཉིད་ནས་ཆོས་རྗེ་ལྷུན་གྲུབ་ཆོས་འཕེལ་དང་རྒྱལ་
མཚན་བཟང་པོས་གཙོས་དགེ་འདུན་རྣམས་ཀྱིས་སེར་ཕྲེང་གི་བཀོད་པ་ལེགས་
པས་བསུ་བ་ཇ་འདྲེན་མཇལ་དར་བཟབས་པར་བྱུང༌། སོ་སོར་བྱིན་རྟེན་རེ་དང་
འདུས་ཚོགས་ལ་མང་ཇའི་རྟེན་ཞིག་ཕུལ། འཁོར་ལོ་མདོར་སླེབས་ཉེ་བ་དང་ཕོ་
བྲང་ནས་རྟ་བསུས་དང་འདུས་ཚོགས་ཀྱིས་སེར་ཕྲེང་གི་བཀོད་པ་དང་རྫོང་ཆེན་
མགོ་པ་བཅས་དགོན་ཁག་གཉིས་ནས་ཇ་འདྲེན་མཇལ་དར་བཟབས་ཤིང་ཐམས་
ཅད་ལ་བྱིན་རྟེན་མང་ཇ་དང་ཡུལ་མི་རྣམས་ལ་བྱིན་རླབས་རེ་བྱས། དྷརྨ་མདོར་
བསྡད་པས་སྡེ་དགེ་བླ་བྲང་གི་སྐུ་ཚབ་གཉེར་པ་གྲོག་མ་ཅན་གྱིས་གཟིམས་གུར་
ཕུབ་པར་ཞབས་ཏོག་བྱས། ཡུལ་མི་རྣམས་ཀྱིས་མཇལ་དར་སོགས་འདུག་པར་
འོས་བབ་ཀྱི་བྱིན་རླབས་སོགས་བྱས། སང་ཉི་ཤར་དུས་ངེད་དཔོན་གཡོག་གིས་
ཀྱང་འོས་བབ་ཀྱི་གྲབས་གར་འགྲིགས་ཀྱིས་བཀོད་པ་བྱས་ཏེ། དཀོན་མཆོག་
གསུམ་དང་ཁྱད་པར་ས་ངོར་གྱི་བླ་མ་ཡི་དམ་ལ་གསོལ་བ་བཏབ་སྟེ་སོང་། ངེད་
དང་ལྷན་ཅིག་ཏུ་སྐུ་དབོན་སངས་རྒྱས་ཡེ་ཤེས་ཀྱང་མཉམ་དུ་ཕེབས་པས་ལམ་
བར་དུ་གེགས་དང་ཉེར་འཚེ་མེད་པར། དེ་ཉིད་སྤྲེའུ་ལོ་ཟླ་བ་དགུ་པའི་ཚེས་ལྔ་
- 293 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཡིན་འདུག་པར། ནམ་མཁའ་ཐམས་ཅད་ཧ་ཅང་དྭངས་པ་མ་ཡིན་ཞིང་ཧ་ཅང་
འཐིབས་པ་ཡང་མ་ཡིན་པར་བྱིན་ཆགས་པ་སོགས་དགེ་མཚན་ཆེ་བ་ཞིག་ནི་བྱུང་།
གཞན་ཡུལ་དེའི་སེར་སྐྱ་འགའ་འཇའ་འོད་སོགས་འདུག་ཟེར་རུང་བདེན་ནམ་མི་
བདེན་ནི་རང་གིས་མ་མཐོང་བས་མ་ཤེས། གང་ལྟར་རྡོ་ཁོ་ལྷ་ཁང་གི་ཐང་ཆུང་ངུ་
ཞིག་ཡོད་པ་དེར་སླེབས་ཉེ་བ་དང༌། གྲུབ་པའི་དབང་ཕྱུག་ཆེན་པོ་འགྲོ་བ་ཀུན་གྱི་
དེད་དཔོན་མཚན་དངོས་བརྩོན་འགྲུས་བཟང་པོ་ཞེས་གྲགས་པ་དེ་ཉིད་ཀྱི་ཞབས་
ཀྱིས་བཅགས་ཤིང་བྱིན་གྱིས་བརླབས་པའི་གནས། བོད་ཀྱི་རྡོ་རྗེ་གདན་དཔལ་ས་
སྐྱའམ་འོན་ཏེ་འོག་མིན་གཉིས་པ་ཨེ་ཝཾ་ཆོས་ལྡན་གང་དེ་སའི་ཁྱོན་དེར་འཕོས་པ་
དང༌ འདྲ་ བའི་ གནས། ཆོས་ གྲྭ་ ཆེན་ པོ་ དཔལ་ ལྷུན་ གྲུབ་ སྟེང་ གི་ འཕགས་
མཆོག་འདུས་པ་རྒྱ་མཚོའི་ཚོགས་ཀྱིས་དུང་། རྒྱ་གླིང་། རྔ། སིལ་སྙན། ཏིང་ཤགས་
སོགས་ རོལ་ མོའི་ ཚོགས་ དང༌ ། བདུག་ སྤོས་ ཀྱི་ རིགས་ དང༌ ། གདུགས། རྒྱལ་
མཚན། བ་དན། ཕྱེ་མའི་ཕུར་མ་སོགས་མཆོད་རྫས་ཀྱི་རིགས་དཔག་མེད་ཐོགས་
པའི་དགེ་འདུན་ལྔ་བརྒྱ་སྐོར་གྱིས་བཀོད་ལེགས་ཀྱི་ཕྲེང་བ་ཕུན་སུམ་ཚོགས་པས་
སྡུན་ནས་བསུས་ཏེ་འཇམ་མགོན་དཔལ་མཆོག་རྒྱལ་མཚན་གྱིས་མཁས་དང་གྲུབ་
པའི་གཙུག་རྒྱན་རིན་པོ་ཆེ་དཔལ་ལྡན་དོན་གྲུབ་པའི་དགོངས་རྫོགས་སུ་བཞེངས་
པའི་མཆོད་རྟེན་མཐོང་བ་དོན་ལྡན་གྱི་སྐུ་དྲུང་དུ་སླེབས་སྐབས་རྒྱལ་བའི་བསྟན་
སྲུང་དམ་ པ་རྡོ་རྗེ་ནག་པོ་ཆེན་པོ་ལྕམ་དྲལ་ ལྷ་ བརྒྱད་དང༌། ཞིང་སྐྱོང་སྟོབས་
འཕྲོག་ དབང་ པོ་ རྣམས་ ཀྱི་ འཆམ་ སྐུ་ ཆེན་ མོ་ གཞན་ ལས་ ཆེས་ ཁྱད་ པར་ དུ་
འཕགས་པའི་གཟི་འོད་འབར་བ་རྣམས་གདན་དྲངས་ཏེ། དེ་དག་མཐོང་བའི་མོད་
ལ་རང་ཉིད་ཀྱི་སེམས་བག་བྲོ་ཞིང་དགའ་སྤྲོ་ལྷག་པར་ཆེ་བའི་སྒོ་ནས་རྒྱལ་ཁབ་
- 294 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཆེན་པོའི་ཕོ་བྲང་གི་སྒོར་སླེབས་འཕྲལ་དམ་ཅན་སྲུང་མའི་སྣང་བརྙན་དེ་དག་ལ་
མེ་ཏོག་འཐོར་བ་དང་སྙན་དར་ཕུལ་ཏེ་བསྟན་པ་རྒྱས་པའི་ཕྲིན་ལས་བཅོལ། ཕོ་
བྲང་གི་ནང་དུ་སོང་བས་དེར་བོད་ལུགས་སུ་རབ་གསལ་ལམ་བཀའ་ཕེབས་ཏེ།
ཡུལ་དེ་ཉིད་ཀྱིས་བྱེམ་ཙེ་ཆེན་པོར་འབོད་པ་ཞིག་འདུག་པ་ལ་ཁྲི་བཤམས་པར་
བསྡད། རྒྱལ་ བློན་འཁོར་དང་བཅས་ པ་ ཡང་ བཞུགས་ཤིང༌། ངོས་ དང་ མཁན་
དབོན་རིན་པོ་ཆེ་བཅས་འཁོར་དང་བཅས་པ་ལ་གསོལ་སྟོན་རྒྱ་ཆེ་བ་སྩལ། རིམ་
གྱིས་མདོ་དར་གྱི་གླིང་བུ་སྙན་པས་མདུན་བསུས་ཏེ་བར་རའི་ཁྱམས་སུ་རྒྱའི་ཁྲིའུ་
ཞིག་གི་སྟེང་དུ་བཟང་འདུག་བྱས། ཁྲི་ཆེན་ས་སྐྱོང་བླ་མ་ཉིད་ནས་ཞལ་བཀོད་
ཀྱིས་ཆོས་གྲྭ་ཆེན་པོ་དེ་ཉིད་ཀྱི་འདུས་པ་རྒྱ་མཚོའི་ཚོགས་པ་སོ་སོས་མཇལ་དར་
རྣམས་རིམ་གྱིས་བཏང་ཞིང་ཐམས་ཅད་ལ་བྱིན་རླབས་ཕུལ་ཏེ། སྒྲུབ་ཁང་ཕན་
བདེ་གླིང་ཞེས་པ་འཇམ་མགོན་དཔལ་མཆོག་རྒྱལ་མཚན། མཁས་གྲུབ་སངས་
རྒྱས་ཕུན་ཚོགས། བྱམས་པ་བཀྲ་ཤིས་ལྷུན་གྲུབ་སོགས་ཀྱིས་བྱིན་གྱིས་བརླབས་
པའི་གནས་དེ་ཉིད་དུ་སོང་། དེར་དགའ་སྟོན་སོགས་བླ་བྲང་གཞུང་ནས་བསྩལ།
ཟླ་བ་དེ་ཉིད་ཀྱི་ཚེས་བརྒྱད་ཉིད་ཆོས་གྲྭ་ཆེན་པོ་ལྷུན་གྲུབ་སྟེང་གི་གཙུག་ལག་
ཁང་དུ་ཁྲི་ལ་བསྡད་དགོས་པར་སྔོན་དུ་གེགས་སེལ་གྱི་རིམ་གྲོ་ཞིག་བློ་ལ་ཤར་
རུང་ཆ་རྒྱུས་མེད་པས་སྟབས་འགྲིག་ཤིག་མ་བྱུང་བ་དང༌། ལྷག་པར་རྒྱལ་ཁབ་
ཆེན་པོར་གྱུར་པར་མ་ཟད་འདུས་ཚོགས་རིན་པོ་ཆེ་གཙོ་བོར་གྱུར་པའི་མངའ་
ཞབས་ཀྱི་ཕྱོགས་དང་རིས་སུ་མ་ཆད་པའི་བླ་མ། དགོན་པ། སྐུ་ཚབ། རྫོང་ཁག་
སོ་སོའི་རྫོང་སྡོད་མི་ཆེན་རྣམས་ཀྱིས་གཙོས་སེར་སྐྱ་མཆོག་དམན་སྟོབས་ཤིན་ཏུ་
ཆེ་བ་བཅས་རང་ཉིད་ཀྱང་གང་ཅིར་སྦྱངས་སྟོབས་ཆུང་ཞིང་ལྷག་པར་སྔོན་ནས་
- 295 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བསགས་ པ་ ཕྲ་བ་ ཞིག་ ཇི་ ལྟར་ ཡིན་ནའང༌། འདོན་ བསྒྲིགས་ སྐབས་ སུ་ སྐད་
གདངས་སོགས་ཧ་ཅང་སྒོས་མི་ལྡན་པ་བཅས་ཅུང་ཟད་ཐེ་ཚོམ་པར་གྱུར་རུང་། ས་
སྐྱོང་ཆོས་ཀྱི་རྒྱལ་པོའི་བཀའི་ཇའི་སང་བསོད་ནམས་བཀྲ་ཤིས་ཀྱིས་དྲི་ཞིམ་པའི་
སྤོས་ཆུན་ཆེ་བ་སྤར་ཏེ། བཀྲ་ཤིས་པའི་ཁ་དར་ཆེ་ལེགས་ཀྱིས་མཇལ་དར་དང་
གཞན་ཡང་རྒྱ་གླིང་གདུགས་སོགས་ཀྱི་བྱེ་བྲག་དང་བཅས་ཏེ་འདུས་པ་རྒྱ་མཚོའི་
དབུས་སུ་སླེབས། དམ་པ་གོང་མའི་ཞབས་སྟེགས་འཇིགས་མེད་གདོང་ལྔས་རྣམ་
པར་བཏེགས་པའི་གསེར་ ཁྲི་མཐོན་པོ་ག་ ལ་ བ་ དེར་ སོང་ནས་བསྡད་འཕྲལ་
གསོལ་ཇ་གཉིས་བཏང་བྱུང་ཐོག །ཆོས་ཀྱི་རྗེ་བསོད་ནམས་རྒྱལ་མཚན་པས་བཀྲ་
ཤིས་པའི་རྫས་བརྒྱད་སྔོན་བྱུང་གི་ཚིག་ལྷུགས་རྣམས་གསུངས་ཤིང༌། དགེ་འདུན་
རྣམས་དང་ལྷན་ཅིག་པར་ཚིགས་བཅད་རྣམས་བརྗོད་བཞིན་པས་བཀྲ་ཤིས་རྫས་
བརྒྱད་ ཀྱི་ བཟོ་ བཀོད་ ཁྱད་ མཚར་ རྣམས་ རིམ་ གྱིས་ སྟོབ་ པར་ མཛད་ གྲུབ་
འཕྲལ་ཐོག་མར་སའི་སྟེང་ན་ཆོས་བཞིན་དུ་སྤྱོད་ཅིང་། དགེ་བ་བཅུའི་ཁྲིམས་ལ་
དབང་འབྱོར་བའི་མིའི་ཚངས་པ་ཆེན་པོ་སྡོམ་བརྩོན་བླ་མ་ཀུན་དགའི་ཕྲིན་ལས་
རྒྱ་མཚོ་ནས་ཁྲི་འབུལ་གྱི་རྣམ་གྲངས་རྒྱ་ཆེ་ཞིང་དཔངས་མཐོ་བའི་དངོས་པོ་ཕུན་
སུམ་ཚོགས་པ་གནང་བའི་ཐོ་འདི་ལྟ་སྟེ། །
༄༅། །སཾབུདྡྷཤཱསཧཱཔརམཾཤརམཿ སདྷརྨསོཔརླཡབུདྡྷགམཱནཾ། སཾགྷགྲམཱརོ
ཏྟམཱསཾགྷབརྒ༔ ནིརྦཉྩནཏྱགྲཤུབྷ པྲཡཙྪ། སྐྱབས་ ཀྱི་མཆོག་གྱུར་ སྟོན་ པ་ རྫོགས་
སངས་རྒྱས། །ལམ་གྱི་མཆོག་གྱུར་ལུང་རྟོགས་དམ་པའི་ཆོས། །ཚོགས་ཀྱི་མཆོག་
གྱུར་འཕགས་མཆོག་འདུས་པའི་སྡེ། །བསླུ་མེད་མཆོག་གྱུར་གསུམ་གྱིས་དགེ་
ལེགས་སྩོལ། །ལྷ་དབང་གསེར་མངལ་ཅན་སོགས་དྲེགས་ལྡན་ཡོངས་ཀྱི་རལ་
- 296 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པའི་རྩེར། །གང་གི་ཞབས་ཟུར་ཨུཏྤལ་གསར་པའི་རྒྱན་ཕྲེང་གཡོ་བ་ཅན། །ས་སྐྱ་
པ་ཞེས་སྙན་པར་གྲགས་པའི་ རྗེ་བཙུན་དབང་པོའི་གྲངས། །རིས་མེད་སྐྱེ་དགུ་
ཡོངས་ཀྱི་བསོད་ནམས་ཞིང་གི་མཆོག་ཏུ་བསྔགས། །སྟོབས་བཅུ་མངའ་བའི་
མགུལ་གྱི་བུམ་བཟང་ལས། །ལུང་བསྟན་ལྷ་ཡི་རྔ་གསང་སྙན་པོ་ཡིས། །གཟེངས་
བསྟོད་ རྡོ་ རྗེ་ འཆང་ དབང་ ཀུན་ དགའི་ཞབས། །ཡབ་ སྲས་ བརྒྱུད་ པར་ བཅས་
རྣམས་ཕྱག་གི་ཡུལ། །དཔལ་ལྡན་རིགས་བརྒྱའི་དབང་ཕྱུགས་ཆོས་རྣམས་ཀུན། །
ཀུན་ནས་འཛིན་ཅིང་སྐྱོང་བའི་ དམ་པ་མཆོག །མཆོག་ཐོབ་བར་དུ་བདག་དང་
འགྲོ་བ་ཀུན། །ཀུན་དགའ་བྱེད་གང་བསྐལ་བརྒྱར་ཞབས་བརྟན་གསོལ། །རྒྱལ་
བས་བསྔགས་པའི་ལེགས་བྱས་ཞིང་གི་མཆོག །མཆོག་གི་རྡོ་ རྗེའི་སློབ་དཔོན་
ཆེན་པོའི་ཞབས། །ཞབས་ཟུང་འཇིགས་མེད་ཁྲིར་བཀོད་ལྷ་མིའི་ཚོགས། །ཚོགས་
གཉིས་བསག་ ཕྱིར་ དད་ པས་ ཕྱག་ བྱོས་ཤིག །ཅེས་མཆོད་པར་བརྗོད་པ་དང་
དངོས་པོ་ངེས་བསྟན་གྱི་ཚིགས་སུ་བཅད་པ་ཅུང་ཟད་སྔོན་དུ་གསོལ་ནས། སྐབས་
དོན་འཕྲོས་ཙམ་ཞུ་བ་ནི། དེའང་གངས་ཅན་བསྟན་པའི་མངའ་བདག་རྗེ་བཙུན་
ས་སྐྱ་པའི་དབོན་ཆོས་དང་སྲིད་ཀྱིས་མངོན་པར་མཐོ་བ་འགྲོ་བའི་མགོན་པོ་ཆོས་
རྒྱལ་འཕགས་པའི་ཞབས་དང༌། གོང་མ་སེ་ཆེན་གན་མཆོད་ཡོན་ནས། ངེད་ཀྱི་
ཡབ་མེས་གོང་མ་སྟོང་དཔོན་ཟླ་བ་བཟང་པོར་གྲགས་པ་ལ་ལུང་དང་ལས་རྟགས་
གནང་སྟེ་ཆེན་པོའི་གོ་སར་བསྐོས་པ་ནས་བཟུང་། དེང་སང་གི་བར་དུ་རྗེ་བཙུན་
ས་སྐྱ་པ་རིམ་པར་བྱོན་པ་རྣམས་དང་ངེད་མཆོད་ཡོན་དམ་ཚིག་གི་སེལ་མེད་པ་
རིན་པོ་ཆེ་ཏོག་གི་བློ་གྲོས་ལ་ལྷད་མ་ཞུགས་པ་ལྟར་ལགས་ཤིང༌། དེ་བཞིན་ངོར་
ཆེན་རྡོ་རྗེ་འཆང་ཡབ་སྲས་རིམ་པར་བྱོན་པ་རྣམས་དང་ངེད་ཀྱི་བླ་མ་གོང་མ་
- 297 .



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྣམས་དཔོན་སློབ་ཡོན་མཆོད་དུ་འབྲེལ་ཚུལ། རིས་མེད་ཀྱི་བསྟན་པ་རིན་པོ་ཆེ་
སྤེལ་སྐྱོང་མཛད་ཚུལ་སོགས་ལོ་རྒྱུས་མང་དུ་ཡོད་ཀྱང་། བརྗོད་བྱ་མང་དུ་དོགས་
པས་དེ་ཙམ་གྱི་ཁོངས་སུ་ཐུས་པར་ཞུ། འོན་ཀྱང་ཤར་ཆེན་བྱམས་པ་ཀུན་དགའ་
བཀྲ་ཤིས། བྲང་ཏི་ནམ་མཁའ་སངས་རྒྱས་རྣམས་ཀྱིས་ཀྱང་ལྗོངས་འདིར་ཞབས་
ཀྱིས་བཅགས་ཤིང༌། ཁྱད་པར་རིན་པོ་ཆེ་དཔལ་མཆོག་རྒྱལ་མཚན། གནས་ལྔ་
རིག་པའི་པཎྜི་ཏ་ཆེན་པོ་བཀྲ་ཤིས་དཔལ་ལྡན། མཁས་དང་གྲུབ་པ་ཡོངས་ཀྱི་
གཙུག་རྒྱན་རྡོ་རྗེ་འཆང་སངས་རྒྱས་ཕུན་ཚོགས། ཐུབ་བསྟན་རྣམ་རྒྱལ་གྱི་མཁན་
ཆེན་བཟང་པོ་རྒྱལ་མཚན། རྒྱུད་སྡེ་རྒྱ་མཚོའི་མངའ་བདག་བླ་མ་དོན་ཐུབ་རྒྱལ་
མཚན། ལུང་རིགས་ཤེས་བྱ་མཐའ་དག་ལ་མཁྱེན་པའི་སྤྱན་རས་ཡངས་པ་བླ་
ཆེན་ཀུན་དགའ་ཆོས་འཕེལ། ཁྱད་པར་མཁས་དང་གྲུབ་པའི་འཁོར་ལོས་སྒྱུར་བ་
མཁན་ཆེན་ཆོས་ཀྱི་རྒྱལ་པོ་བཀྲ་ཤིས་ལྷུན་གྲུབ་གྲགས་པའི་རྒྱལ་མཚན་དཔལ་
བཟང་པོ་པ་སོགས་ཀྱིས་རྣམ་པར་དཀར་བའི་མཛད་པ་རྣམ་པ་གསུམ་གྱི་སྒོ་ནས་
ཞིང་འདིར། སྤྱིར་སངས་རྒྱས་ཀྱི་བསྟན་པ་དང༌། བྱེ་བྲག་ རྗེ་ བཙུན་ཨེ་ཝཾ་ པའི་
བསྟན་པ་ཡར་ངོའི་ཟླ་བ་ལྟར་འཕེལ་ཞིང་རྒྱས་པར་མཛད་པ་དང༌། ངེད་སྦྱིན་
བདག་ན་ རིམ་ལའང་བཀའ་དྲིན་མཆོག་ཏུ་གྱུར་པ་ལགས་ཤིང༌། དེ་བཞིན་དུ་
ངེད་ཀྱིས་ཀྱང་ཡབ་མེས་གོང་མའི་མཛད་སྲོལ་བཟང་པོ་སྐྱོང་བ་དང༌། ཁྱད་པར་
རང་ཉིད་ལའང་བླའི་མཆོད་གནས་སུ་མཁས་བཙུན་བཟང་གསུམ་གྱི་ཡོན་ཏན་ཅི་
རིགས་པ་དང་ལྡན་པ་མང་དུ་བཞུགས་ཀྱང་། རྒྱལ་བ་རྡོ་རྗེ་འཆང་ཆེན་པོའི་ཆོས་
ཀྱི་ཁྲི་ལ་ཕེབས་ པས་མངོན་པར་མཐོ་བའི་འདྲེན་མཆོག་དམ་པ་ཞིག་སྐྱབས་
གནས་སུ་མ་བྱུང་ན་བློ་ཁ་མ་རྫོགས་པས། རང་ཉིད་བསྐལ་པར་བསགས་པའི་
- 298 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལེགས་བྱས་ཀྱི་མཐུས། མེ་ཏོག་ཕོག་པའི་རིགས་ཀྱི་ལྷ་ལྟ་བུར་འདྲེན་པ་གང་ཉིད་
ཚངས་པའི་གནས་སུ་དབང་གི་རྒྱལ་པོ་ལྟར་བསྟེན་པའི་སྐལ་བ་རྙེད་ནས། བཀའ་
དྲིན་གསུམ་གྱིས་བདག་རྒྱུད་སྨིན་གྲོལ་དུ་མཛད་པ་དེ་ལྟ་ནའང་མདོ་སྨད་ ཀྱི་
ལྗོངས་འདིའི་གདུལ་བྱ་སྤྱིར་མཚུངས་མེད་རྩ་བའི་བླ་མའི་བཀའ་དྲིན་བགོ་བཤར་
བྱ་བའི་ཕྱིར་དང༌། ཁྱད་པར་རང་ཉིད་ཡུན་ནས་ཡུན་དུ་དཔལ་ལྡན་བླ་མ་མཆོག་
གི་ཞབས་པད་བསྟེན་ཅིང་། གསུང་གི་བདུད་རྩི་འཐུང་བར་སྤྲོ་བ་རྒྱུ་མཚན་དུ་བྱས་
ཏེ། ཆོས་འཁོར་ དཔལ་ གྱི་ ལྷ་ ས་ ནས་ སྲིད་ ཞིའི་ གཙུག་རྒྱན་དམ་པ་ འཕགས་
མཆོག་ཕྱག་ན་པདྨོ་དང༌། གནམ་སའི་ཁྱོན་ལ་མི་འཇིགས་སྟོབས་ཀྱི་འཁོར་ལོ་
སྒྱུར་བ་མི་དབང་ཐོ་རུན་པའི་ལི་ཕོ་ལྷ་བ་མཆོད་ཡོན་ཉི་ཟླ་ཟུང་གི་ཞབས་དྲུང་དུ་
དགོངས་ཁྲོལ་ཞུས་ནས། འོག་མིན་གཉིས་པ་དཔལ་ཨེ་ཝཾ་ཆོས་ལྡན་དུ་གང་ཞིག་
ཞབས་ཀྱི་པདྨོ་ཕྱོགས་འདིར་བཀོད་པའི་གསོལ་བ་རྩེ་གཅིག་ཏུ་འདེབས་པའི་སྤྱན་
འདྲེན་གྱི་ཕོ་ཉ་དྲག་ཏུ་བརྫངས་ཚེ། སྐུ་ཞབས་ རིན་པོ་ཆེ་ནས་ བསྟན་ པ་ དང་
སེམས་ཅན་གྱི་དོན་དང་ཁོ་བོའི་རེ་བའི་ཡིད་ཀྱི་ཤིང་རྟ་ཡོངས་སུ་འགེངས་པར་བྱ་
བའི་ཕྱིར་དགོངས་ནས་ལོ་འདིར་ཕྱག་ཕེབས་པར་ཞལ་གྱིས་བཞེས། བཞེས་པ་
ལྟར་དུ་གདན་ས་རིན་པོ་ཆེ་ཆིབས་ཀྱི་ཁ་ལོ་བསྐྱོད་དེ། ཤུལ་རིང་གི་ལམ་བར་
རྣམས་སུའང་སྐུ་གསུང་ཐུགས་ལ་ཉེར་འཚེའི་དྲི་མས་ཅུང་ཟད་ཀྱང་མ་སྦགས་པར།
འགྲོ་བ་རྣམས་རྣམ་མཁྱེན་མཆོག་གི་གོ་འཕང་ལ་བཀྲི་བར་མཛད་ཅིང་ལྗོངས་
འདིར་བསྟན་འགྲོའི་བསོད་ནམས་ཀྱི་ཞིང་དུ་ཕེབས། གཞི་བྱེས་འཁོར་བཅས་ཀྱི་
དགའ་སྤྲོའི་རུ་མཚོན་དཀར་པོ་སྲིད་པའི་རྩེ་མོར་བསྒྲེང་ཆོག་པའི་སྐལ་བཟང་པོར་
གྱུར་ པ་ནི། སྤྱིར་བླ་མ་བརྒྱུད་པ་དང་བཅས་པའི་ཐུགས་རྗེ་དང༌། མཁའ་འགྲོ་
299 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཆོས་སྐྱོང་གི་ནུས་མཐུ། ངེད་རང་མཆོད་ཡོན་གྱི་ཐུགས་དགོངས་རྣམ་པར་དག་
པའི་མཐུ་ལས་གྲུབ་པ་གོར་མ་ཆག་ལགས། ལྷག་པར་དེ་རིང་གི་སྐབས་སུ་བཀྲ་
ཤིས་ཤིང་ཕུན་སུམ་ཚོགས་པའི་གཟའ་སྐར་ཚེས་གྲངས་སོགས་དང་བསྟུན་ནས།
དུས་གསུམ་གྱི་རྒྱལ་བ་སྲས་དང་བཅས་པའི་མཁྱེན་བརྩེ་ནུས་གསུམ་གཅིག་ཏུ་
བསྡུས་པའི་ངོ་བོ། ལྷ་དང་བཅས་པའི་འཇིག་རྟེན་ཐམས་ཅད་ཀྱི་གཙུག་རྒྱན་དམ་
པ། ཕྱི་ལྟར་ངུར་སྨྲིག་འཆང་བའི་འདུལ་བ་འཛིན་པ་ཆེན་པོ། ནང་ལྟར་འགྲོ་བ་
ཀུན་གྱི་མ་འདྲེས་པའི་མཛའ་བཤེས་སུ་གྱུར་པའི་བྱང་ཆུབ་སེམས་དཔའ་ཆེན་པོ།
གསང་བ་ཅིར་སྣང་དག་པ་རབ་འབྱམས་སུ་གཟིགས་པའི་རྣལ་འབྱོར་གྱི་དབང་
ཕྱུག་མཆོག་གི་རྡོ་རྗེ་སློབ་དཔོན་ཆེན་པ་ རྒྱལ་བའི་བསྟན་པ་རིན་པོ་ཆེ་དང་རིས་
མེད་ པའི་ འགྲོ་ བ་ཡོངས་ ཀྱི་ སྐྱབས་གནས་དམ་པ། རྒྱལ་བ་རྡོ་ རྗེ་ འཆང་ ཀུན་
དགའ་བཟང་པོའི་ཞབས་སྟེགས་འཇིགས་མེད་གདོང་ལྔའི་ཁྲི་ལ་ཞབས་ཟུང་རྣམ་
པར་ བཀོད་ པའི་ རྒྱལ་ ཚབ་ གསེར་ རིའི་ ཕྲེང་ བ་ སོ་ གསུམ་པ། དོན་གྱི་ སླད་ དུ་
མཚན་ནས་སྨོས་པ་མཁན་ཆེན་རྡོ་རྗེ་འཆང་བྱམས་པ་འཇིགས་བྲལ་དཔལ་ལྡན་
ཆོས་སྐྱོང་གྲགས་པ་རྒྱལ་མཚན་དཔལ་བཟང་པོ་ཞེས་བྱ་བའི་འདྲེན་མཆོག་དམ་
པ་འདི་ཉིད། མི་འཇིགས་བཞི་ལྡན་གྱི་ཁྲི་འགྱུར་མེད་སྣ་ཚོགས་རྡོ་རྗེའི་མཚན་
མས་མཛེས་པ་ལ། ཞབས་ཟུང་རྩིབས་སྟོང་ལྡན་པ་བཀོད་དེ། འདིར་འདུས་པའི་
གཙོ་བོ་བསྟན་པའི་སྦྱིན་བདག་ཏུ་གྱུར་པ་ཁོ་བོ་ཅག་དང༌། ཁོ་བོའི་སྤུན་ཟླ་སེར་སྐྱ་
མ་མ་བཅས་དང༌། ངེད་རང་གི་མངའ་འོག་ཏུ་གཏོགས་པའི་ལྷ་སྡེ་མི་སྡེ་དང་
བཅས་པའི་ལྷ་མི་འགྲོ་བ་ཡོངས་ཀྱི་སྐྱབས་གནས་སུ་མངའ་གསོལ་བའི་དགའ་
སྟོན་མཚོན་བྱེད་དངོས་པོའི་འབུལ་བའི་རྣམ་གྲངས་ལ། ཐོག་མར་དུས་གསུམ་
- 300 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཀུན་ཏུ་བཀྲ་ཤིས་པའི་མཚོན་བྱེད་དུ་ཁ་བཏགས་བཀྲ་ཤིས་རྟགས་བརྒྱད་ཀྱིས་
སྤྲས་པའི་མང་བཀུར་མཆོད་ཡིག་མ། སྐུ་གསུང་ཐུགས་རྡོ་རྗེ་གསུམ་གྱི་རང་བཞིན་
བསྐལ་ བརྒྱར་ ཞབས་ པད་ བརྟན་ པའི་ མཚོན་ བྱེད་ དུ་ སྐུ་ རྟེན་ རྒྱལ་ མཚན་ ཚེ་
དཔག་ཏུ་མེད་པའི་སྐུ་བརྙན་ཁམས་བརྐོས་མ་ཤིན་ཏུ་ལེགས་པ་གཅིག །རྡོ་རྗེ་
སེམས་དཔའི་སྐུ་བརྙན་ཆོས་རྒྱལ་ལི་མ་གཅིག །འོད་དཔག་མེད་ཀྱི་སྐུ་བརྙན་བོད་
བཟོ་ཁྲུ་ཚད་མ་གཅིག །གསུང་རྟེན་དུ་བསྟན་བཅོས་འགྱུར་རོ་ཅོག་གི་གླེགས་བམ་
ཉིས་བརྒྱ་དང་བཅོ་ལྔ། ཐུགས་རྟེན་དུ་བཀའ་གདམ་མཆོད་རྟེན་ཁྱད་འཕགས་
གསུམ། བཀྲ་ཤིས་པའི་རྫས་བརྒྱད། རིན་པོ་ཆེ་བསེའི་ རྭ་གཅིག །གླང་པོ་ཆེའི་
མཆེ་བ་གཅིག །གདུགས་ངུར་སེར་ཆེ་ལེགས་གཅིག །བླ་བྲེ་གསེར་འབྲུག་རིས་
ཕུར་ལྡན་གཅིག །གོས་ཆེན་ཤོ་ཁྲིགས་མའི་ཡོལ་བ་གཅིག །དབུ་རྒྱན་རིགས་ལྔ་
དར་འཕྱང་བཅས། སྐུ་ཆོས་ངུར་སེར་དྲས་དྲུབས་མ། རྟེན་ཁེབས་འབྲུག་མཐོང་
ཅན། ལྷུང་བཟེད་ དཀྱུས་ ར་ བཅས། གསེར་བུམ་ཚད་ ལྡན་ ཁ་ རྒྱན་ རྨ་བྱའི་སྒྲོ་
མདོངས་བཅས་ཆ། རྒྱ་དྲིལ་ཐེག་ཆེན་གཙོས་པའི་རྡོ་དྲིལ་ཆ་གསུམ། ཏིང་ཤག་
དངུལ་གྱི་ཉག་ཐགས་ཅན་གཙོས་ཆ་གསུམ། སྦུབ་ཆལ་རྒྱ་ཧོར་ཤིན་ཏུ་ལེགས་པ་
ཤུབས་ བཅས། སིལ་སྙན་ སྤྲེལ་ ཐོད་མ་ རྒྱུད་ རྙིང་ ལེགས་ པ་ གཅིག །ཕེག་རྡོབ་
གཅིག །བལ་ སྦུབ་ གཉིས། རྒྱ་ རྔ་ རྙིང་ མ་ གཅིག །འ ཁར་ རྔ་ གཅིག །ལག་ རྔ་
གསེར་འབྲུག་མ་ཆ། སེང་ལྡེང་གི་ཌ་མ་རུ་དར་འཕེན་བཅས། དུང་དཀར་གསེར་
གཤོག་མ་ཆ། དུང་ཆེན་གསེར་དཀྲིས་མ་ཆ། རྒྱ་གླིང་ཆ། གཏོར་ཆ་ལེགས་པ་ཆ།
བདུན་ཚར་ཆེ་བ་ཆ། དངུལ་གྱི་མཎྜལ་ཆེ་ལེགས། མཧཱ་ཙི་ནའི་སྤོས་ཕོར་ཟངས་
རྙིངས་ལས་གྲུབ་པ་ཆེ་ལེགས། སྤོས་འདང་ཤན་མ་བདུག་སྤོས་བཅས། མཆོད་
- 301 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ལྟེབ་སེར་པོ། ག་རུ་ཌ་རྒྱ་འཆོས་མ། ཀ་ཊོ་ར་ཤན་མ་གསུམ། མཆོད་དམ་གུ་གུ་
ཤན་ཆ། ཤེལ་བུམ་ཏོག་ཅན། མཆོད་འདང་སྔོ་བཀྲ་ཆེ་བ་ཆ། ནེ་ཙོའི་གཟུགས་ཆ།
དངུལ་གར་བུའི་ཕུད་ཀོང་གཅིག །སྤྱི་བླུགས། གན་དཀར་གསར་རིས་མ་སྟེགས་
བཅས། བཟེད་ཞལ་བཟོ་དབྱིབས་ལེགས་པ་གཅིག །ནར་མ་ཁྲ་བསྒྲིགས་གཅིག །
མདུན་ཅོག་གསེར་གྱི་སྐྱོ་འབུར་ཅན། མཛོད་དར་ཆེ་བ་བཀྲ་ཤིས་རི་མོས་སྤྱས་པ་
བཅུ། མདོ་དར་འཁོར་འབྲུག་ཅན་བཅུ། མཧཱ་ཉྩེ་ཡུག་སུམ་ཅུ། ལིང་སེར་ཡུག་ལྔ།
ལིང་དམར་ཡུག་ལྔ། ལིང་ལྗང་ཡུག་ལྔ། ལིང་སྔོན་ཡུག་ལྔ། ཤུག་ཚང་མདོག་སྣ་
ཚོགས་ཡུག་བཅུ། གན་གོས་དམར་པོ་རྡོ་ རྗེ་སྲང་ལམ་མ་ཡུག་གཅིག །ལྗང་གུ་
གསེར་འབྲུག་སྡེར་ལྔ་མ་ཡུག །ནག་པོ་གསེར་འབྲུག་སྡེར་ལྔ་མ་ཡུག །དཔྱོད་
ལྡན་སེར་པོ་ཡུག །ལྗང་གུ་ཡུག་བཅས་མཛོད་གོས་ཡུག་ལྔ། ཁ་ཐི་ཚོན་སྣ་ཚོགས་
ཡུག་ལྔ། ཡུ་ནན་གོས་ཚོན་སྣ་ཚོགས་ཡུག་ལྔ། འཇམ་མགོན་བཟང་བ་མདོག་སྣ་
ཚོགས་ཡུག་ལྔ། རྒྱ་ཐམ་མདོག་སྣ་ཚོགས་ཡུག་ལྔ་བཅུ། རྒྱ་ཕྱིང་དམར་ཁྲ་གཅིག །
གསེར་ཞོ་བརྒྱ་ཐམ་པ། དངུལ་སྲང་སུམ་བརྒྱ་ཐམ་པ། བུ་ཧར་ཀོ་བུབས་གསུམ།
སྟག་ ལྤགས་ གསུམ། གཟིགས་ ལྤགས་ བཅོ་ ལྔ། གུང་ ལྤགས་ བཅུ། གསའ་ ལྔ།
གཡི་ལྔ། སྲམ་ལྤགས་བཅུ། སྤྱང་ལྤགས་ལྔ། ཝ་ལྤགས་ལྔ་བཅུ། གཟིམས་གུར་
སེང་ཐོད་མཆེ་བ་ཆོན་འཛོམ། གཡབས་བྱ་བྲང་ཅན་ཆེ་བ་ཆོན་འཛོམ། ནག་ཚར་
ཆེ་བ་ཆོན་འཛོམ། རྒྱ་ ཁྲི་ཚོན་མ་གཅིག །བཟང་ ཕྲུག་གྲ་བསྒྲིགས་ཀྱི་བཞུགས་
འབོལ། བཟང་གོས་འཇའ་འགྲིགས་ཀྱི་ཁ་གང་མ། ཐེག་མ་སྣ་ཚོགས་གདབ་པའི་
ནར་མ་རིང་བ། གསལ་ཟངས་ཆུང་ངུ་ལེགས་པ་གཅིག །རྒྱ་ཟངས་གཤོག་པ་ཅན་
གཅིག །ཡང་རྒྱ་ཟངས་བཀྲ་ཤིས་འཁྱིལ་བ་གཅིག །རྒྱ་ཁྲོ་ལྟོ་ལྷུང་ཆེ་བ་ལུང་བཞི་
- 302 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མ། ཁྲོ་ཤུབས་ཆེ་བ་གཅིག །ཡང་ཆུང་བ་གཅིག །ཟངས་དམར་ཆེ་འབྲིང་གསུམ།
ལྕགས་ ཆེན་ གཅིག །བར་ ལྕགས་གཅིག །ལྕགས་ཆུང་ གཅིག །རག་ཟོ་སྦུབས་
ཤན་སྤུས་ལེགས་ཆ། ལེ་ཟོ་ཁེབས་ལྡན་གཅིག །གསེར་ལྡིབ་ཁ་གཡེང་གཅིག །
ལྕིབ་དཀར་གཅིག །ལྕིབ་ཁྲ་གཅིག །གཤའ་ལྡིབ་གཅིག །གཤའི་དམ་པེ་གཅིག །
སྐྱོགས་ དཀར་ གསེར་ ཁམ་ གསུམ། འབའ་ཤག་ གསུམ། གསེར་ པ་ གཅིག །ལི་
པར། ཚོན་པར་བཅས་གསོལ་བར་ གསུམ། གདེང་གཱ་ ར་ གཅིག །ལི་སྡེ ར་བཅུ།
གསོལ་ སྡེར་ ཐེམ་ འཕགས་ ཅིག །སྡེ་ རུ་ཚོན་མ་ སུམ་ ཅུ། དཀར་ཡོལ་ ཡུ་ རིང་
སྟེགས་བཅས་གསུམ། ཡུ་ཐུང་སྨུག་པོ་བཅུ། འབྲུ་ནས་ ཁལ་བརྒྱ་ལྔ་བཅུ། མར་
ཁལ་བརྒྱ་ལྔ་བཅུ། བཟང་ཇ་འཁོར་དྲུག་བརྒྱ་ཐམ་པ། འབྲི་མ་བཅུ། གཡག་ཉི་
ཤུ། སྒྲ་འཁོར་བཅས། མཛོ་མོ་བཅུ། ཕོ་མཛོ་སྒྲ་འཁོར་འཛོམ་པ་སུམ་ཅུ། ཆིབས་
ཆེན་སྒྲ་འཁོར་འཛོམ་པ་གཅིག་བཅས་ཆིབས་གྲས་གསུམ་གཙོས་པའི་རྟ་ཕོ་སུམ་
ཅུ། ཆེ་དྲེལ་སྒ་འཁོར་ཚང་མ་བཅུ་སྟེ་ཁྱོན་རྣམ་གྲངས་སྟོང་ཕྲག་གཅིག་དང་ལྔ་བརྒྱ་
སུམ་ཅུ་ཐམ་པར་བགྲང་བ་དངོས་པོའི་འབུལ་བ་སྟེ། གཞན་ཡང་ལུས་ལོངས་སྤྱོད་
དུས་གསུམ་དུ་བསགས་པའི་དགེ་ཚོགས་ཐམས་ཅད་རྣམ་པ་རི་རབ་གླིང་བཞི་ཉི་
ཟླ་དང་བཅས་པའི་ལྷ་མིའི་དཔལ་འབྱོར་མ་ཚང་བ་མེད་པར་ཡིད་ཀྱིས་སྤྲུལ་ནས་
མཎྜལ་ཞིག་འབུལ་བར་ཞུ། ཞེས་པའི་དངོས་པོ་བཟང་ཞིང་རྒྱ་ཆེ་བ་རྣམས་བསྩལ།
མཁན་ཆེན་ཆོས་ཀྱི་རྒྱལ་པོ་བྱམས་པ་བཀྲ་ཤིས་ལྷུན་གྲུབ་པའི་སྐུ་དབོན་མཆོག་
ནས་རྣམ་གྲངས་ཆེ་ལེགས་དགུ་ཚན་གསུམ། མཚུངས་མེད་ཆོས་ཀྱི་རྗེ་བསྟན་པ་
རྒྱལ་མཚན་ནས་རྣམ་གྲངས་བཅུ་གསུམ། ཆོས་ཀྱི་རྗེ་བསོད་ནམས་རྒྱལ་མཚན་
པས་རྣམ་གྲངས་བཅུ་གསུམ། རྡོ་རྗེ་འཛིན་པ་སངས་རྒྱས་རྒྱ་མཚོ་ནས་དངུལ་སྲང་
- 303 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཅུ་དང༌། རྟ་མཛོ་ བཅས་རྣམ་ གྲངས་བཅུ་གཅིག །འདུས་ཚོགས་སྤྱི་ནས་རྣམ་
གྲངས་ཆེ་ལེགས་དགུ་ཚན་ལྔ། བཀའི་ཇའི་སང་རྣམས་ཀྱིས་དངུལ་རྡོ་ཚད་གཅིག་
གིས་གཙོས་རྣམ་གྲངས་བཅུ་གསུམ། མདུན་སྐོར་རྣམས་ཀྱིས་དགུ་ཚན། གྲྭ་ཚང་
རྣམས་ཀྱིས་དགུ་ཚན། དགོན་གྱི་བླ་ཟུར་ཁག་དབུ་ཆོས་དུད་ཆེན་སོ་སོས་དགུ་
ཚན་བདུན་ཚན་ལྔ་ཚན་གྱི་རིམ་པ་ཅི་རིགས་དང་། ཀར་བརྒྱུད་བསྟན་པའི་སྒྲོན་མེ་
སི་ཏུ་ རིན་ པོ་ཆེ་ནས་རྣམ་ གྲངས་དགུ་ ཚན། དཔལ་སྤུངས་ སྤྱི་ནས་ དགུ་ ཚན།
གསང་སྔགས་རྙིང་མའི་བསྟན་པའི་གསལ་བྱེད་ཀ་ཐོག་སྤྲུལ་སྐུ་རིན་པོ་ཆེ་དང༌།
རྫོགས་ཆེན་སྤྲུལ་སྐུ་རིན་པོ་ཆེ་ནས་དགུ་ཚན་བཟབས་པ་རེ། གཞན་ཡང་ལྕགས་
ར་བསམ་འགྲུབ་རྩེ་ནས་ཆོས་རྗེ་ས་ཁོ་བླ་མ། འདུས་ཚོགས་ལས་སྣེ་བཅས་དང༌།
སྤོམ་རྫོང་དགོན། པེ་ཧར་དགོན། སྐུ་སེ་གསེར་ལྗང་དགོན་མ་ལག་དང་བཅས་པ།
སྤོ་ལུ་ བླ་བྲང་དགོན་པ་མ་ལག་དང་བཅས་པ། གཞན་ཡང་ཁྲི་ཚོ་དགོན་གྱི་བླ་
དགོན། ཝ་ར་དགོན། མདོ་ ཆུ་རྒྱུད་ཀྱི་དགོན་པ། དུམ་མདོ་བ། སྤང་སེར་དགོན་
པ། མདོ་ སྲིབས་ དགོན་ པ། རབ་ བརྟན་ དགོན་ པ། ཡེ་ན་ དགོན་ པ། འཁོར་ ལོ་
མདོ་པ། རྫོང་ཆེན་འགོ་པ། སྒ་ལེན་སྟེང་པ། གཡག་ཟེ་དགོན་པ། གླང་ནག་པ།
ཇོ་བོ་བླ་མ། ཨ་འཛི་སྒར་པ། སྦྲ་མཐོ་དགོན་ཏེ། ས་སྐྱའི་དགོན་པ་རྣམས་ཀྱི་བླ་མ་
ཆོས་རྗེ། བླ་ཟུར་དབུ་ཆོས་ལས་སྣེ་ཐམས་ཅད་ཀྱིས་རྣམ་གྲངས་བཅུ་གསུམ་ནས་
ལྔ་ ཚན་ བར་ གྱི་ གསེར་ དངུལ། ཇ་ དར། གོས་ རས། རྟ། མཛོ། གཡག། མཆོད་
རྫས། ཐབ་ཆས་འཁོར་གྱི་ཚོགས་མང་པོ་སྩལ། གཞན་ཡང་རོག་གཏམས་དགོན་
པ། ཀ་ ཐོག་ དགོན་ པ། དཔལ་ ཡུལ་ རྣམ་ རྒྱལ་ དགོན་ པ། རག་ ཆབ་ པ། སེང་
གནམ་བྲག །ཁྲ་ སྤམ་ བྲག །གནམ་འཕྲང་མགོ །ས་དམར་གྱི་དགོན་ཁག །ཐང་
- 304 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཤིང་བྲོ་བརྡུང༌། སྐུ་སེ་ཕྱོགས་ཀྱི་རྙིང་དགོན་ཁ་ཤས་ཏེ། དེ་དག་ན་བཞུགས་པའི་
བླ་མ་ཆེ་བ་རྣམས་དང༌། དབུ་ཆོས། གྲྭ་མང་རྣམས་ཀྱིས་དགུ་ཚན་ནས་ལྔ་ཚན་
བར་གྱི་དངོས་པོའི་རྣམ་གྲངས་དང་། གཡུང་དྲུང་གླིང༌། སྟག་ཞིག་དགོན། སྨད་
ཤོད་ཕྱོགས་ཀྱི་བོན་དགོན་རྣམས་ཀྱིས་ཀྱང་རྣམ་གྲངས་གང་འབྱོར་དང༌། དབོན་
སྟོད་ཕོ་བྲང༌། ལྕགས་ར་རྫོང་། མཁར་མདོ་རྫོང་། འཁོར་ལོ་མདོའི་རྫོང༌། ཡིད་
ལྷུང་དཔོན་ཚེ་བརྟན་ཚང་། རག་ཆབ་རྫོང༌། དཔལ་ཡུལ་རྫོང་། ཧོར་པོའི་རྫོང༌།
འབའ་རོ་རྫོང༌། པེ་ཧར་རྫོང༌། སྐུ་སེ་རྫོང༌། ཝ་ ར་ རྫོང་། རི་མདའ་རྫོང་། རབ་
བརྟན་རྫོང་ ། ཡེ་ན་ རྫོང༌། ཉག་གཤིས་རྫོང་ལ་སོགས་ པའི་ རྫོང་དཔོན་རྣམས་
ནས་ གསེར་ དངུལ། ཇ་ གོས། དར་ རིས། མར། གཅན་ གཟན། རྟ་ མཛོ། གཡག་
བཅས་རྣམ་གྲངས་བཅུ་གསུམ་བདུན་ཚན་བར་སོགས་དཔལ་འབྱོར་གྱི་དངོས་པོ་
རྒྱ་ཆེར་སྤུངས་ཏེ། དྲུང་ཡིག་གུ་རུ་ནས་འབུལ་ཐོ་སྒྲོག་པར་མཛད་སོང་བ། བརྗོད་
ལེགས་ཀྱིས་དཔོན་པོའི་གོ་ས་ཆོད་ངེས་སུ་འདུག །བདག་ཅག་ཀྱང་རྣམ་རྒྱལ་མ་
ལྷ་དགུའི་རྗེས་གནང་གིས་ཐོག་དྲངས་བསོད་ནམས་དེ་ལས་བྱུང་བའི་དགེ་བ་ཆུད་
མི་ཟ་ཞིང་གོང་འཕེལ་དུ་འབྱུང་བ་དང་། བསྟན་པ་རིན་པོ་ཆེ་སྤྱི་སྒེར་ཐམས་ཅད་
དར་ཞིང་རྒྱས་པའི་ཕྱིར་བསྔོ་བ་སྨོན་ལམ་བཀྲ་ཤིས་ཀྱི་མཐའ་བརྟན་ཟབ་རྒྱས་
བགྱིས། འབུལ་བའི་དངོས་པོ་དང་རྟ་དྲེའུ་མཛོ་མཛོ་མོ་འབྲི་གཡག་སོགས་ཚན་ཆེ་
ཞིང་བློས་མི་འཁྱུད་པ་འདྲ་མོ་འདུག་རུང་། ཁྲི་ཆེན་ཉིད་ནས་ལས་བྱེད་དོ་དམ་སོ་
སོར་བསྐོས་པས་བག་ཡངས་ཤིང་ཚག་ཏུ་ཁེལ་བ་ཞིག་བྱུང་། དེ་ནང་ནས་གོང་དུ་
སྨོས་ པའི་ དགོན་ སྡེ་ དེ་ རྣམས་ ལ། ལ་ འབབ་ བམ་ བསྟན་ སྲིད་ ཀྱི་ རིམ་ གྲོར་
དམིགས་པའི་སོ་སོར་བླ་མ་རྣམས་ལ་བསྔོ་རྟེན་ལྟ་བུར་སློག་ཆ་དང་། དགེ་འདུན་
- 305 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
རྣམས་ལ་མང་འགྱེད་རྟེན་དབུ་སྣེ་ལས་སྣེ་སོ་སོར་གནང་ཆ་དང༌། རྫོང་བཞུགས་
དཔོན་ཁག་རྣམས་ལའང་གནང་ཆ་སོགས་སོ་སོར་འབུལ་བའི་སུམ་ཟུར་རེ་དང་།
ཆེ་བར་ ཕྱེད་ ཆ་ སློག་ པ་ དང་ བཅས་བཀོད་ པ་འཕྲལ་གྲུབ་ ཀྱིས་ སོ་ སོར་ ཐོན་
ཆས་ཕུལ། སྔོན་དུ་ རིམ་ གྲོ་མ་ཐུབ་ པའི་ ལན་ གྱིས་ ཁྲི་ འདོན་ཉིན་ཡོན་མཆོད་
ཐམས་ཅད་ལ་གེགས་ཕྲན་བུས་དེ་ཉིན་དོན་མེད་དུ་ཆོས་ཁྲིམས་དཔལ་ལྡན་ལ་
བཀའ་བཀྱོན་ཞིག་ཕོག་པས་རྐྱེན་ཆེ་ཞིང་ངེད་རང་གིས་རེ་ཞིག་མ་གོ་ཞིང་རྒྱབ་
སོར་གོ་ཐོག་སེམས་འགྱོད་ཆེ་ཡང་བྱ་ཐབས་ནི་མ་བྱུང་ཞིང་། ཁྲི་འདོན་སང་བྱེད་
རྒྱུའི་ནུབ་མོ་རྨི་ལམ་དུ་སེར་གཟུགས་ཅན་གོས་བཟང་ངན་མང་པོ་གྱོན་པ་ཞྭ་རྩེ་ཞྭ་
དམར་སེར་ཅན་མང་པོ་ཞིག་གིས་ལམ་བཀག་ཅིང་དེ་ནས་སོང་བའི་གཙུག་ལག་
ཁང་གི་སྒོ་ཁང་སྟེང་ན་སྡེ་དགེ་མདུན་ཆེན་པ་དེས་ཕྱག་ན་པིར་གཉིས་གསུམ་ཞིག་
འཛིན་ཅིང་ རྗེ་བཙུན་གོང་མ་ལྔའི་སྐུ་ལྡེབས་རིས་རྙིང་པ་འགར་གསར་དུ་ཚོན་
གྱིས་གསོ་བ་རྨིས་པས་བཟང་བར་འདུག་ཅིང་བསྟན་པར་ཕན་པར་གོ །འོན་ཀྱང་
སེར་གཟུགས་དེ་རྣམས་རྒྱལ་འགོང་མ་རུངས་པ་འགས་བར་ཆད་དང༌། གཙོ་བོ་
སྔོན་གྱི་དུས་སུའང་ངེད་རང་ཡོན་མཆོད་གྱུར་སྐབས་ཀྱི་སྨོན་ལམ་ཞིག་གི་སྟབས་
ཡིན་པ་ཐག་ཆོད་པས། གཞན་རྟེན་འབྲེལ་བཟང་པོ་གང་ས་ནས་ལེགས་པར་
བརྗོད་མེད་བྱུང་རུང་། དེ་ཉིན་ཆོས་ཁྲིམས་དཔལ་ལྡན་ལ་ཡོན་མཆོད་གཉིས་ཀྱི་
གེགས་སུ་གྱུར་པས་དོན་མེད་ཀྱི་བཙོན་ཁང་དམ་པོར་ཡུན་རིང་བཞུགས་དགོས་
བྱུང་བ་འདུག་པས་ངེད་རང་སེམས་སྡུག་བསྔལ་ཆེ་རུང་། ལས་ནི་ཐམས་ཅད་
མཁྱེན་པས་ཀྱང་བཟློག་མི་ནུས་ན་བདག་གིས་བྱ་ཐབས་ཅི་ལ་མཆིས། འོན་ཀྱང་
སླར་བཙོན་ནས་ཐོན་སྐབས་ངེད་རང་བོད་ཀྱི་མི་བཟང་པོ་རྣམས་ནི་ལྟ་སྨོས་ཀྱང་
- 306 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཅི་དགོས། གཞན་ཞིག་ཡིན་ན་ཀོ་ལོང་རུ་ང་ཕྲག་དོག་བྱེད་གོར་མ་ཆག་རུང༌།
ཁམས་པ་འདི་ཇི་ལྟར་བྱས་ཀྱང་སེམས་བཟང་ཞིང་ཆོས་དད་ཆེ་ངེས་ཡིན་འདུག་
པས། ཆོས་ཁྲིམས་དཔལ་ལྡན་ངེད་ཡོན་མཆོད་ལ་ཀོ་ལོང་མེད་ཐོག །བཙོན་ཁང་
དུ་བདེ་མོ་འདུག་ཚུལ་དག་སྣང་བྱུང་ཚུལ། བཙོན་རོགས་སྨྱོན་པ་ཞིག་ཡོད་འདུག་
པ། དེའང་ཁོང་གིས་ཐབས་བྱས་པས་ནད་མི་ཐུ་བར་བྱུང་ཚུལ། ཁྲིམས་ཁང་ནས་
ཐོན་ཉེ་བའི་སྐམས་རྨི་ལམ་བཟང་པོ་རྨིས་ཚུལ་སོགས་རྒྱུ་མཚན་མང་པོ་སྨྲ་གིན་
འདུག་པས་སེམས་བཟང་པོར་འདུག །ཟླ་བ་དེའི་ཚེས་བཅུ་ལ་སྨུག་ལང་འཁྲིགས་
ཤིང་ཆར་དྲག་པོ་འབབ་པ་དང༌། ཁྱད་པར་གཉེན་འདོང་ཞེས་པའི་ཡུལ་དེའི་ཟོ་
དོར་ཆེན་པོའི་ཕྱོགས་ནས་འབྲུག་སྐད་ཆེ་བ་ཡུན་རིང་བྱུང་ཡང་མི་ལེགས་པར་རང་
ནི་མ་བྱུང་སོང་། ཞག་ཤས་ངལ་གསོ་བགྱིས་ཏེ་ཟླ་བ་དེའི་ཚེས་བཅུ་བཞི་ལ་བླ་མ་
ས་སྐྱ་པ་ཆེན་པོའི་ས་མཆོད་ཀྱི་ཚོགས་དབུར་སོང་། སེར་ཕྲེང་སོགས་ཀྱི་ཡོ་བྱད་
དང་སྒྲིག་ལམ་འགྲན་མེད་དུ་འདུག །དེར་ལེགས་འབུལ་དུ་མཛོད་དར་གོས་ཆེན་
རྡོ་ རྗེ་ སྲང་ ལམ་མ། ཆིངས་ སྤུས་ ལེགས་ རྣམས་ སྩལ། ཡུལ་ གཞིས་ ནི་ཤིན་ཏུ་
བཟང་བ་ཨེ་ཝཾ་དུས་མཆོད་བྱེད་སྐབས་དང་འདྲ་ཞིང་སེམས་བདེ་བར་བྱུང༌། ཟླ་
བ་དེའི་ཉི་ཤུ་ལྔ་ལ་བཀྲ་ཤིས་ལྟེམ་ནས་སྟོབས་ཀྱི་དབང་བསྒྱུར་ལྷ་སྲས་བསོད་
ནམས་མགོན་པོ་དང་རྒྱལ་དབང་ལྕམ་སྲིང་ཚེ་རིང་ལགས་བཅས་ཕེབས། དམར་
ཆེན་གཏོར་བཟློག་གི་གཟིགས་མོ་མཛད། གཟའ་ཚེས་བཟང་ཉིན་ཞིག་ཕན་བདེ་
གླིང་དུ་ཕེབས། ལམ་བར་དུ་གེགས་མེད་ ཀྱི་འབྱོར་པའི་གཏང་ རག་ཟབ་རྒྱས་
གནང༌། བཀའ་དབང་ཞིག་དང་རོང་མཚོན་བྱེད་ཙམ་དུ་དངུལ་རྡོ་ཚད་གཅིག །
གསེར་ སྲང་ གང༌ ། དར། གོས་ཆེན། ཕྲུག །རས་དཀར་ དམར། སྤུ་ཧར། རྟ་དྲེའུ།
- 307 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གཅན་གཟན་སོགས་རྣམ་གྲངས་དགུ་ཚན་ལྔ་ཙམ་ཕུལ། ཟླ་བ་བཅུ་པའི་ཚེས་བཅོ་
ལྔ་སྐོར་འཛམ་ཐོག་ཕོ་བྲང་དུ་བསྟན་པའི་སྦྱིན་བདག་ཆེན་པོ་མ་ཡུམ་སྲས་ཀྱིས་
འབོད་པར་མཛད། མདུན་ན་སྐུ་ཚབ་ཚོང་དཔོན་འབུམ་སྐྱབས་ཅན་དང༌། ངེད་
དཔོན་ གཡོག་ བཅུ་ སྐོར་ གྱིས་ སོང་ སྟེ་ ཞག་བདུན་བསྡད། ལ་ རོང་མཚོན་བྱེད།།
གསེར་དངུལ། དར་ གོས་ཆེན། རས་ཕྲུག །སྤུ་ཧར། རྟ་དྲེའུ་མཛོ་ གཡག་ སོགས་
རྣམ་གྲངས་དགུ་ཚན་ལྔ་ཕུལ། མདུན་ནས་གསོལ་སྟོན་རྒྱ་ཆེ་ཞིང་ལེགས་ལམ་གྱི་
དགའ་སྟོན་གནང་སྟེར་གསེར་སྲང་ལྔ། དངུལ་རྡོ་ཚད་གཅིག །ཇ་འཁོར་དྲུག་ཅུ།
དར་གོས་ཆེན། རྒྱ་ རས། གཅན་གཟན་གྱི་རིགས། ཆིབས་སྒ་སྒྲོས་ལྡན། ཆིབས་
ཀྱིས་གཙོས་པའི་རྟ་དྲེའུ། མཛོ་མཛོ་མོ། འབྲི་གཡག་སོགས་རྣམ་གྲངས་བརྒྱ་དང་
ལྔ་ བཅུ་ཐམ་པ་བསྩལ། ཡུམ་སྲས་རྣམས་ལ་ཀྱེ་རྡོར་རྒྱུ་དབང་། ལམ་དབང༌།
མཁའ་སྤྱོད་མ། གུར་ཞལ། ཚེ་དཔག་ལྷ་དགུ་དང་རྗེས་གནང་ཁ་ཤས་ཕུལ། རྟེན་
རྣམས་ལ་རབ་གནས་ཉིན་གང་མ་ཞིག་བགྱིས། དེ་ཉིན་ནམ་མཁའ་ལ་འཇའ་འོད་
འཁྲིགས་ཤིང་བཀྲ་ཤིས་པའི་ལེགས་ལམ་ཆེ་བ་ཐམས་ཅད་ཀྱིས་ཤེས་པ་བྱུང་སོང་།
ལྷུན་གྲུབ་སྟེང་དུ་འོངས་ཏེ་ཞག་གཉིས་བསྡད། དེའི་སྔོན་ནས་མདུན་རིན་པོ་ཆེ་
མཁར་མདོར་ལོ་དར་གྱི་ཐོག་བསྡུར་ཕེབས་སོང་བར་ཕྲན་ལའང་འོང་དགོས་ཚུལ་
གྱིས་བཀའ་ཕེབས་པས་ཉེར་གསུམ་ལ་མཁར་མདོར་སོང་། དེ་ལོ་ཁ་བ་ཆེ་བར་
བབས་པས་ལམ་བར་དུ་དཀའ་ལས་ཆེ་ཙམ་བཅས་ཉེར་ལྔའི་ཉིན་སླེབས། རྫོང་
དཔོན་སོགས་ཀྱིས་ཆིབས་བསུས་དང་འདུས་པ་རྒྱ་མཚོས་སེར་ཕྲེང་གི་བཀོད་པ་
བཟབས་པར་གདའ། གཉེར་ཆེན་ཆོས་སྐྱོང་བློ་གྲོས་ཀྱང་དགུང་གྲངས་ཤིན་ཏུ་
མང་རུང་དགའ་སྤྲོ་ཆེ་ཚུལ་གྱིས་གཟིགས་མོར་ཕེབས་འདུག །མཁར་མདོ་ཕོ་བྲང་
- 308 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གི་མདུན་ གྱི་ཞིང་སྟེང་དུ་སྒར་བརྒྱབས་པ་དེར་བསྡད། ཚོགས་པ་རྣམས་ཀྱིས་
མཇལ་དར་བཏང་ཞིང་བྱིན་རླབས་ཞུར་བྱུང་། དེའི་ཕྱིན་ཉིན་ནས་ཆོས་ར་བྱས་ཏེ་
སེར་སྐྱ་ཐམས་ཅད་ལ་རྗེས་གནང་ཐུན་མོང་བ་རེ་རེ་ཉིན་བདུན་བྱས། དེ་མཚམས་
དགོན་དུ་མེ་ཏོག་འཐོར་བ་དག་རབ་བྱུང་སྒྲུབ་ཆ་བཅོ་ལྔ་སྐོར་དང༌། གྲྭ་སར་མི་
སླེབ་ ངེས་ པ་ ཁ་ཤས་ ལ་ བསྙེན་ རྫོགས་ ཕུལ། ཕོ་ བྲང་ གི་ སྟོན་མོ་ འབུལ་ བ་
བཟབས། གཉེར་ཆེན་ཆོས་སྐྱོང་བློ་གྲོས་ཁུ་དབོན་གྱིས་མཆོད་ཡོན་ལྷན་རྒྱས་སུ་
སྟོན་མོ་རྒྱ་ཆེ་ཞིང་འབུལ་ བ་ གསེར་སྲང་ལྔ། དངུལ་རྡོ་ཚད་ ཀྱིས་ གཙོས་བརྒྱ་
འབུལ་ལྷག་ཙམ་དང༌། འདུས་ཚོགས་ སྤྱི་ནས་འབུལ་བ། དབུ་ཆོས་གྲྭ་མང་སོ་
སོས་འབུལ་བ། ཡུལ་མི་རྣམས་ཀྱིས་འབུལ་བ་བསྔོ་རྟེན་ནས་ཀྱི་མེ་ཏོག་བཅས་
དངོས་པོ་རྒྱ་ཆེ་ཞིང༌། ནས་ཁལ་བོད་ཀྱི་སྟོང་ཕྲག་ལྷག་ཙམ་ལྡང་བ་བྱུང༌། དེ་
ཕྱོགས་ཀྱི་མི་ཆེན་རྣམས་དང་བོན་དགོན་སོ་སོས་འབུལ་བ་བཟབས། ཐམས་ཅད་
ལ་སོ་སོར་གནང་སྟེར་འོས་བབ་གང་ཡོད་དང་དགོན་དེར་བསྟན་སྲིད་སྤྱི་ལ་
དམིགས་པའི་བསྐང་བ། ཚེ་ཆོག་སྟོང་ཆོག །རྡོ་རྗེ་འཇིགས་བྱེད་ཀྱི་གཏོར་བཟློག་
སོགས་ཀྱི་རྟེན་རྒྱས་པར་ཕུལ། དགོན་སྡེ་སོ་སོར་ཡང་གང་འོས་ཕུལ། ཡུལ་དེས་
གཙོས་བསྟན་འགྲོར་བདེ་སྐྱིད་འབྱུང་ཕྱིར་བསྔོ་སྨོན་གྱི་རྒྱས་གདབ་བྱས། ཡོན་
མཆོད་ལྷན་ཅིག་དབོན་སྟོད་ཕོ་བྲང་དུ་ཕེབས་རྒྱུར་མི་བདག་བསོད་ནམས་མགོན་
པོ་སྐུ་འཁོར་རྣམས་ཚ་ཕོག་ ཁར་ཆིབས་བསུར་ཕེབས། དབོན་སྟོད་ རབ་བརྟན་
རྩེའི་འདུས་ཚོགས་རྒྱ་མཚོ་ཆོས་གྲྭ་དེ་ཉིད་ཀྱི་མདུན་ནས་གདུགས། རྒྱལ་མཚན།
བ་དན། ཕྱེ་མའི་ ཕུར་མ། རྟེན་ ཁེབས། དུང༌། རྒྱ་གླིང༌། ཏིང་ཤགས་ལ་ སོགས་
པའི་རོལ་མོའི་ཚོགས་དང་། ཁྱད་པར་ཡི་དམ་རྡོ་རྗེ་འཇིགས་བྱེད་དམ་ཅན་ཡབ་
- 309 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཡུམ་འཁོར་དང་བཅས་པའི་འཆམ་སྐུ་རྣམས་གདན་དྲངས་ཤིང་བསུ་བ་མཛད་
པར་ཁོ་བོ་ཅག་ནས་སྙན་དར་ཕུལ། ཡི་དམ་གྱི་སྔགས་དང་རྟེན་འབྲེལ་སྙིང་པོ་
བཟླས་པའི་མེ་ཏོག་འཐོར་བ་དང་བསྟན་པ་རྒྱས་པའི་ཕྲིན་ལས་སོགས་བཅོལ།
སྒར་ པ་ ཕོ་ བྲང་ ལྟག་ གི་ ཞིང་ ཐོག་ཏུ་བསྡད། འདུས་ཚོགས་ ཀྱི་མཇལ་དར་ ཇ་
འདྲེན། དཔོན་མོ་ཚེ་རིང་ལགས་སྐུ་འཁོར་དང་བཅས་པས་མཇལ་དར་བཀའ་
དྲིན་སྩལ་ཞིང་། ཕར་ཡང་མི་ཆེན་ཞེ་ས་ལུགས་མཐུན་གྱིས་མཇལ་དར་བཏང་། དེ་
ཉིན་ཡུལ་ཕུན་སུམ་ཚོགས་པ་བྱུང་སོང་། ཕྱི་ཉིན་ནས་སེར་སྐྱ་ཐམས་ཅད་ལག་
གང་འོས་ཀྱི་རྗེས་གནང་གི་རིགས་ཚེ་དཔག་མེད་དང་ཀུན་རིག་དབང་ཁ་ཤས་
ཕུལ། རབ་བྱུང་དང་བསྙེན་རྫོགས་ཀྱི་རིགས་འོས་བབ་བསྟུན་པར་བྱས། ཞག་
ཤས་ནས་ ཕོ་བྲང་ དེ་ ཉིད་ ཀྱིས་ གསོལ་ སྟོན་དང་ འབུལ་ བ་བཟབས། ལར་ དེ་
སྐབས་ཡུལ་ཕྱོགས་དེ་ན་བླ་མ་སངས་རྒྱས་རྡོ་རྗེ་བྱ་བ་ཐོག་མར་ས་ལུགས་ལ་བར་
སྐབས་བསྟན་འཛིན་གཞན་མ་འགའ་ཞིག་གི་རྗེས་སུ་ཞུགས་པ་ཞིག་འདྲ་ཞིང༌།
སྔོན་མར་ཡིག་དྲུག་སོགས་འཕེལ་ཞིང་སྡིག་སྤང་དགེ་སྒྲུབ་བཟང་བ་ཞིག་ཡོད་
སྐད་ལ། རྒྱབ་སོར་འགྲོ་དོན་ཐལ་ཆ་ཆེ་བས་གནས་སྐབས་ཐམས་ཅད་དུ་ལུང་དྲི་
མ་མེད་པའི་བཀའ་ཤེས་རབ་ཀྱི་ཕ་རོལ་ཏུ་ཕྱིན་པ་དང༌། ཆོས་རྒྱལ་སྲོང་བཙན་
སྒམ་པོའི་མ་ཎི་བཀའ་འབུམ་དང༌། བོད་ཀྱི་བླ་མ་སྒོམ་ཆེན་རྩོད་བྲལ་རྣམས་ཀྱི་
སྒོམ་ཉམས་རྣམ་ཐར་སོགས་ཅུང་ཟད་ཞིབ་ཆ་ཡོད་འདྲ་བར་ལུང་གི་འོས་བབ་
རྣམས་འདྲ་འདྲ་བདེན་བདེན་མང་པོས་འགྲོ་བའི་དང་བ་འདྲེན་པ་ཞིག་གནང་
འདུག་རུང༌། ཞིབ་ཏུ་རྒྱལ་བའི་བཀའ་ཤེས་རབ་ཀྱི་ཕ་རོལ་ཏུ་ཕྱིན་པའི་ལྟ་བ་འདི་
ཉིད་ལ་མཐའ་དཔྱོད་དཀའ་བ་ཞིག་ཡིན་ཅིང་། འོན་ཀྱང་མདོ་སྔགས་ཐམས་ཅད་
- 310 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཀྱི་སྙིང་པོ་མཐའ་བྲལ་དབུ་མའི་དོན་འདི་རྒྱ་བོད་ཀྱི་མཁས་གྲུབ་རིས་བྲལ་ཐམས་
ཅད་ དགོངས་གཞི་མཐུན་རུང་། ཁོང་གིས་འདི་ གཞན་ལས་ ཁྱད་ པར་དུ་གྱུར་
པ་ཞིག་འདུག་པ་དང་། མ་གཅིག་གི་གཅོད་སྐོར་ཡང་ཁུངས་ལྡན་ཡིན་མིན་ཇི་
ལྟར་རུང་སྐྱེ་བོ་ཕོ་མོ་ཐམས་ཅད་ཀྱིས་ལུང་འཕགས་ཀྱིས་འགེངས་པ་སོགས་དང༌།
རྗེས་འཛིན་རྟོགས་ལྡན་མ་བསྒོམས་པར་ས་ལམ་གྱི་རིམ་པ་ཐུགས་ལ་གཅགས་པ་
རྣམས་ ཀྱང་རྣམ་རྟོག་ ཕྲ་ རགས་ ཀྱི་འཕྲང་ལ་ མི་ཐར་བས་འོ་བརྒྱལ་ བ་ དང༌།
བདག་འཛིན་གྱི་སྤང་བྱ་གོས་ནོར་བས་གཞན་གྱི་ནོར་ལ་མི་དཔོན་ཧོར་འདྲའི་
ལག་ལེན་གྱི་རྗེས་སུ་ཞུགས་པ་དང་། ཕན་བདེའི་གོ་ས་ནོར་བས་མི་དང་མི་མིན་
འཁྲུག་ཅིང་ཆོས་བྱེད་བྱིང་ནི་འོ་བརྒྱལ་བ་འདི་ཇི་ལྟར་ཡིན་ནི་ཁོ་བོའི་བློས་རྟོགས་
པར་མ་གྱུར་པར་ཞར་བྱུང་གི་གཏམ་འཕྲོས་དང༌། ཁྲི་ཆེན་བླ་མར་མགོན་ཁང་དུ་
གུར་མགོན་ལྷ་བརྒྱད་དང་བྲན་བདུད་ཀྱི་བཀའ་གཏད་ཕུལ། མགོན་ཁང་རྣམས་སུ་
ཁྲུས་གསོལ་དང་གཏོར་བསྔོས། བསྟན་པ་དར་ཞིང་བསྟན་འཛིན་སེར་སྐྱ་ཐམས་
ཅད་སྐུ་ཚེ་ཕྲིན་ལས་རྒྱས་ནས་མི་མཐུན་གཡུལ་ལས་རྒྱལ་བའི་ཕྲིན་ལས་ཐོགས་
མེད་དུ་སྒྲུབ་པར་ཞུས། མགོན་ཁང་དེར་འདུས་ཚོགས་ལ་འབྱུང་པོའི་གནོད་པ་ཞི་
ཕྱིར་ མགོན་ པོ་ བྲག་ རྫོང་ མ། ལྷ་ བརྒྱད། ཞལ་ བཞི་ པ་ གསུམ་ གྱི་ རྗེས་ གནང་
བཀའ་བསྒོ་དྲག་ཏུ་བྱས་ཏེ་ཕུལ། མགོན་པོའི་སྐུ་དེ་སྐུ་ཚད་ཆེ་ཞིང་ལྷ་ བརྒྱད་
ཡོངས་རྫོགས་བཞེངས་ནས་མཁན་ཆེན་སངས་རྒྱས་ཕུན་ཚོགས་ཀྱིས་ཞག་བདུན་
དུ་སྐུ་མཚམས་བཞུགས་ཏེ་རབ་གནས་རྟེན་གཏོར་བཅས་མཛད་པས་བྱིན་རླབས་
དང་ངོ་མཚར་ཆེ་བ་འདུག །དེ་མཚམས་བཀྲ་ཤིས་ལྟེམ་གྱི་ཕོ་བྲང་དུ་འབོད་པར་
མཛད། དེར་སྔར་གླིང་གི་དུས་བྱ་ཁྱུང་དགོན་པ་ཟེར་བའི་ཤུལ་ལ་དེང་སང་ཡུལ་
- 311 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པར་སྣ་སྒང་ཟེར་བ་དང་ཕོ་བྲང་གསར་པ་དཔལ་འབྱོར་གླིང་གི་བར་སྤང་ལྟེམ་
བཟང་པོ་ཞིག་འདུག་པར་སྒར་བརྒྱབ། ཕོ་བྲང་ནས་རྩ་ཤིང་ཟུར་གསོས་རྒྱས་པར་
བསྩལ་ཆོས་ར་ཉི་མ་ལྔ་བྱས། གཟའ་སྐར་བཟང་ཉིན་ཞག་ཞིག་ཏུ་དཔལ་འབྱོར་
གླིང་ལ་འབོད་པར་མཛད། ཡོན་མཆོད་ཐམས་ཅད་གསོལ་སྟོན་རྒྱ་ཆེ་ཞིང་དཔངས་
མཐོ་ བ་ དང༌ ། ཕྲན་ ལ་ ལེགས་ གསོལ་ དགའ་ སྟོན་ དུ་ བཀྲ་ཤིས་ཁ་བཏགས་ ཆེ་
ལེགས། གསེར་ཞོ་བརྒྱ། དངུལ་སྲང་བརྒྱ། ལིང་ཡུག་དམར་སེར་གྱི་རིགས། སྨན་
ཡུག་གི་ཚོགས། གོས་ཆེན་གྱི་རིགས། སྦུ་ཧར། སྣམ་ཕྲུག །རྒྱ་རས་ཁ་དོག་དུ་མ།
གཅན་ གཟན་ གྱི་ རིགས། ཇ་ འཁོར་ དྲུག་ཅུ། རྟ་དྲེལུ། མཛོ་ ཕོ་ མོ། འབྲི་ གཡག་
སོགས་རྣམ་གྲངས་སུམ་བརྒྱ་དང་བཅུ་གསུམ། ནས་ཁལ་ཉིས་བརྒྱ་སོགས་སྩལ།
ལས་ཚན་སོ་སོར་ཆེ་ཆུང་གི་གནང་ཆ་གྱ་ནོམ་པར་མཛད། དེར་སྦྱིན་བདག་ཆེན་
པོ་སྐུ་ཚེ་དཔལ་འབྱོར་རྒྱས་པའི་སྨོན་ལམ་བཀྲ་ཤིས་བགྱིས། དེ་སྐབས་ཀྱི་མཇལ་
རྟེན་འབུལ་ཆུང་དང་དད་རྟེན་གྱི་རིགས་རྣམས་ཕུལ། རིག་གྱིས་དབོན་སྟོད་དུ་
སོང༌། བསྟན་སྲིད་ལ་དམིགས་པའི་ཚེ་ཆོག །བསྐང་བ། སྒྲོལ་ཤེར་རྟེན་ཟབ་རྒྱས་
དང༌། དེ་གའི་དབུ་བྱེད་སོ་སོར་གནང་ཆ་སྐབས་དང་སྦྱར། གནམ་འཕྲང་མགོ་
པའི་སྤྱི་གྲྭ་མང་གི་འབུལ་བ་འདུག་པར་ལེའུ་བདུན་མ་དང་བསམ་པ་ལྷུན་གྲུབ།
སྒྲོལ་ཤེར། འཁོར་ ལོ་ འབར་ བ་ རྣམས་ འདོན་ པའི་ ཡོ་བྱད་ཕུལ། དགེ་འདུན་
རྣམས་བཀྲ་ཤིས་ལྟེམ་དུ་ཆོས་རར་ཕེབས་ཚེ་སློབ་དཔོན་གྱི་གསོལ་འདེབས་གང་
འོས་གསུང་བར་མཛད། དེ་ནས་བསྟན་པའི་སྦྱིན་བདག་ཉིད་ཀྱི་ཡོན་མཆོད་ཟུང་
དུ་ཆིབས་སྐྱེལ་མཛད་དེ་ཡེ་ན་ཆོས་སྡེར་ཕེབས། ཡེ་ན་དཔོན་གྱིས་ཆིབས་བསུ་
དང༌། འདུས་ཚོགས་ཀྱིས་སེར་ཕྲེང་བསྟན་སྲུང་རྣམས་ཀྱི་འཆམ་སྐུར་བཅས་པའི་
- 312 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལམ་འགྲོས་ཀྱི་རིམ་པས་བསུ་བ་ལྷ་བསང་སོགས་རྒྱས་པར་འདུག །དེར་ཞིང་
ཐོག་ཅིག་ཏུ་ སྒར་བརྒྱབས་འདུག་པར་བསྡད། མཇལ་དར་ ཇ་འདྲེན་བཟབས།
དེར་ཡོད་ཀྱི་སེར་སྐྱ་རྣམས་ལ་འོས་བབ་ཀྱིས་ཆོས་ར་ཉིན་ལྔ་བྱས། ཕོ་བྲང་ནས་
སྟོན་མོ་འབུལ་བ། དགོན་པ་སྤྱི་སྒེར་གྱིས་འབུལ་བ། ཡུལ་སྡེ་སོ་སོའི་འབུལ་བ།
ནས་ཀྱི་ལྡོམ་བུ་སོགས་རྒྱས་པར་འབྱོར་བར་བསྔོ་སྨོན་གྱི་རྒྱས་བཏབ། དགོན་དེ་
ན་གཙུག་ལག་ཁང་རྙིང་པ་ཞིག་དང་གསར་བཞེངས་ཤིག་བྱས་འདུག་པ་རྙིང་པ་དེ་
དཀོན་མཆོག་ལྷུན་གྲུབ་པའི་སློབ་མ་ཞིག་གིས་བསྐྲུན་པ་ཡིན་འདུག་པས་བྱིན་
རླབས་ཆེ་བར་འདུག །མགོན་ཁང་དུ་ ཕྲིན་ལས་བཅོལ་ བས་ཡུལ་བཞི་ལེགས་
གསལ་ལམ་ཆེ་བར་བྱུང༌། རབ་བརྟན་ཕོ་བྲང་དགོན་པ་ལྷན་དུ་ཕེབས། དེ་གའི་
དཔོན་གྱིས་ཆིབས་བསུ་དང་འདུས་ཚོགས་ཀྱིས་སེར་ཕྲེང་ཇ་འདྲེན་མཇལ་དར་
བཟབས། སྒར་པ་ཞིང་ཐོག་ཞིག་ཏུ་བསྡད་དེ་ཞག་ཤས་ཆོས་ར་ཞིག་བྱས། ཕོ་བྲང་
ནས་སྟོན་མོ། གྲྭ་མང་སྤྱི་སྒེར་གྱི་འབུལ་བ། ཡུལ་སྡེ་སོ་སོས་ཇ། སྣམ་བུ། དར།
རས། ནས། མར་བཅས་བཟབས་པར་མཆིས། མགོན་ཁང་ཞིག་འདུག་པར་རྟེན་
ཁྲུས་གཏོར་བསྔོས་དང་ཕྲིན་བཅོལ་བསྟན་པ་རྒྱས་པའི་སྨོན་ལམ་བཏབ། དེ་གར་
ནུབ་གཅིག་མར་མེ་ངེད་རང་གི་གཅམ་རྩེའི་ཐུ་བ་ནས་ཅུང་ཟད་ཕུག་བྱུང་བ་ཕན་
བདེ་ཁང་དུ་གཞི་གཉེར་ཤེས་པ་མེད་རུང་དྲིན་ཆེ་བ་ཞིག་ན་ཡོད་པ་རྒྱབ་སོར་ཤི་
བའི་རྟགས་སུ་འདུག །དེ་རྒྱབ་ངེད་ཀྱིས་འདི་ལྟར་བྱུང་ཚུལ་ཞིག་ཟེར་སྙམ་པ་ཤར་
རུང་ཁོང་བླ་མ་མི་ཆེན་དུ་སོང་བས་མིག་མཐོང་མཁན་ནམ་ཞིག་པོའི་གཏམ་འདྲ་
མོ་མི་ལེགས་ སྙམ་སྟེ་སྨྲ་མ་ནུས། རྒྱབ་སོར་འདས་སོང་བ་དགོན་པར་ཤིན་ཏུ་
ཕོངས་པར་གྱུར། དེ་སྐབས་ངེད་རང་གི་གཉེར་པ་དེ་ན་ཟུག་ཆེ་ཚུལ་ཐོས་པ་དང་
གྱི
- 313 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ ་
མདུན་ཆེན་ནས་དགོངས་པ་ཞུས་ཏེ། སྡེ་དགེ་རྒྱལ་བློན་རྣམས་དེ་ནས་ཕར་ལ་
བརྒྱབ་སྟེ་ཝ་ར་ཕོ་བྲང་དུ་ཕེབས་སོང་བར་ཁ་བ་ཆེ་ཞིང་འཁྱགས་ངར་ཤིན་ཏུ་ཆེ་
བས་འོ་བརྒྱལ་ཙམ་བྱུང་འདུག་སྐད། ངེད་དཔོན་གཡོག་སྐྱོར་པ་ལ་ཟེར་བ་ལམ་
ཤིན་ཏུ་ངན་ པ་དེ་ བརྒྱུད་ནས་སོང་རུང་ བདེ་ བར་ ལྕགས་ རར་འབྱོར། འདུས་
ཚོགས་རྣམས་ཀྱིས་བསུ་བ་ཇ་འདྲེན་མཇལ་དར་བཟབས་ཤིང་ཨེ་ཝཾ་བླ་བྲང་གིས་
འཛིན་བདག་བྱས་པའི་ཟིལ་གནོན་སྒར་ཞེས་པ་ཤར་ཆེན་བྱམས་པ་ཀུན་དགའ་
བཀྲ་ཤིས་ཀྱི་མཆོད་དཔོན་ཆོས་སྒོ་བ་ཆོས་བཀྲ་ཤིས་ཀྱིས་བརྒྱབས་ཤིང་ཤར་ཆེན་
གྱི་བཀའ་ཤོག་བཟང་བར་འདུག་པ་དེར་བསྡད། སྒར་དེའི་མིང་ལའང་ངོར་ཟིལ་
གནོན་གྲྭ་ཚང་གི་མིང་ཐོགས་པ་འདུག །ཞག་ལྔའི་བར་ཆོས་ར་ཞིག་དང༌། རི་
ཁྲུས། མགོན་ཁང་དུ་ཕྲིན་བཅོས་དང་རྟེན་ཁྲུས་ཞུས་ཤིང་བསྟན་པ་རྒྱས་པའི་སྨོན་
ལམ་བཏབ། ལྕགས་ར་རྫོང་དེ་བོད་ཕྱོགས་ཀྱི་རྫོང་འདྲ་བར་བཀོད་པ་ལེགས་པ་
དང༌། མགོན་ཁང་བྱིན་རླབས་ཆེ་ཞིང་མགོན་པོའི་བླ་རྡོ་སངས་རྒྱས་ཕུན་ཚོགས་
ཀྱིས་བསྒྲུབས་པ་དང༌། གསེར་སྐུའི་ནང་རྟེན་མཆོད་རྫས་ཁྱད་འཕགས་རྣམས་
ཀྱང་དེ་ན་བཞུགས་ཤིང་། གཤིན་རྗེ་ཀིང་ཀང་དམར་པོ་ཞིག་རྟག་ཏུ་བསྒྲུབ་པ་
དང༌། འབྲུག་པའི་བླ་མ་ཞིག་གིས་ཇག་མེའི་སྐུ་བཞེངས་པ་རྟག་ཏུ་མཆོད་ཅིང་
བསྒྲུབ་ཀྱིན་འདུག །དགོན་བླ་སྤྱི་གྲྭ་མང་བཅས་ཀྱིས་འབུལ་བ་དང༌། ཡུལ་སྡེ་སོ་
སོས་འབུལ་བ་སོགས་བཟབས། དགོན་པར་སྐུ་རིམ་རྟེན་ཟབ་རྒྱས་དང༌། མི་དྲག་
སོ་སོར་འོས་བབ་ཀྱི་གནང་སྟེར། ཡུལ་པ་རྣམས་ལ་བྱིན་རླབས་དད་རྟེན་སོགས་
སྐབས་སུ་གང་བབ་ཕུལ། རིམ་གྱིས་ལྷུན་གྲུབ་སྟེང་གི་ཕན་བདེ་གླིང་བླ་བྲང་དུ་
སོང་། གཉེར་རྒན་དེ་ལ་ཞག་ཤས་དབང་བཀའ་དང་རིམ་གྲོ་སྨན་དཔྱད་གང་ཕན་
- 314 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བྱས་ཀྱང་ཇེ་ཐུར་སོང༌། ཟླ་བ་དེའི་ཉི་ཤུ་གསུམ་ལ་སེ་དགེ་ཁྲི་ཆེན་དཔོན་གཡོག་
རྣམས་ཀྱི་ཕོ་བྲང་རྣམས་ནས་ཐུགས་བྲེལ་བཅད་དེ་ལྷུན་གྲུབ་སྟེང་གི་ཕོ་བྲང་དུ་
ཆག་ཕེབས། ཉེར་ལྔ་ལ་འདུ་བ་ཆེན་མོར་གྲགས་པ་ཆོས་གྲྭ་དེ་ཉིད་གཙོ་བོར་སྨོས་
པའི་ ལྕགས་ ར་ བསམ་ འགྲུབ་ རྩེ། ཡེ་ ན་ བ། རབ་ བརྟན་ པ། སྒྲ་ལེན་ སྟེང་ པ།
འཁོར་ལོ་མདོ་པ། རྫོང་ཆེན་མགོ་པ་སྟེ་དགོན་ལག་རྣམས་དང་བཅས་སེར་ཚོགས་
ཀྱི་བགྱི་བའི་ཐོག་མར་ཉེར་ལྔའི་ཕྱི་ཆར་གྲལ་འཛིན་དང༌། ཚོགས་པ་བྱིང་དགུ་
བརྒྱ་ལྷག་ཙམ་གྱིས་དེ་ འཕྲལ་ རྡོ་ རྗེ་འཇིགས་བྱེད་ཀྱི་གཏོར་སྒྲུབ་དང༌། དགེ་
འདུན་བརྒྱ་ ཕྲག་མ་ལོངས་ཙམ་ གྱིས་ གཤིན་ རྗེ་དྲུག་ཅུ་པ། མདུན་གྱི་གྲྭ་ཚང་
རྣམས་དང་རྡོ་ གྲགས་དཔོན་སློབ་རྣམས་ཀྱིས་གཤེན་རྗེ་ཚེ་བདག །ཀ་ཐོག་པ།
དཔལ་ཡུལ་རྣམ་རྒྱལ་གླིང་པ། ཐང་ཤིང་བྲོ་བརྡུང་བཅས་གསང་སྔགས་རྙིང་མའི་
བླ་དགེ་ཁ་ཤས་ཀྱིས་བཟློག་པའི་རིགས། སྔགས་པ་ཁག་གཉིས་ནས་མདོས་ཀྱི་
རིམ་ པ། ཨ་ མཆོད་ བརྒྱ་ ཕྲག་ ལྷག་ ཙམ་ གྱིས་ བཀའ་ འགྱུར་ སྒྲོག་ པ་ སོགས་
བཙུགས་ཏེ། ཉེར་དགུའི་ཉིན་ཐོག་མར་ཡི་དམ་རྡོ་རྗེ་འཇིགས་བྱེད་ཀྱི་གཏོར་
བཟློག་འཆམ་བཅས་ཤིན་ཏུ་རྒྱས་ཤིང་རྔམས་པ། དེ་རྒྱབ་གཤིན་རྗེ་དྲུག་ཅུ་པ། དེ་
ནས་རིམ་གྱིས་ཚེ་བདག་གིས་གཙོས་རྙིང་མའི་ལུགས་གོང་དུ་སྨོས་པ་རྣམས་ཀྱི་
གཏོར་བཟློག་རྣམས་མཛད། གནམ་སྟོང་ཉིན་འདུས་ཚོགས་ཀྱིས་རྣམ་པར་རྒྱལ་
བའི་ཆོ་ག་དང་། ཆོ་འཕྲུལ་ཟླ་བའི་ཚེས་གཅིག་ལ་ས་ཐིག་བཏབ་སྟེ་ཚེས་གཉིས་
ལ་སྟ་གོན། ཚེས་གསུམ་ལ་རྡུལ་ཚོན་གྱི་དཀྱིལ་འཁོར་ཆེན་མོ་ཞལ་ཕྱེ་བའི་དངོས་
གཞི་དང་པོ་མཛད་འདུག་པར། དེའང་དབུས་སུ་དཔལ་དགེས་པ་རྡོ་རྗེའི་དཀྱིལ་
འཁོར་ གྱི་ སྒྲུབ་མཆོད་ལ་དགེ་འདུན་བརྒྱད་བརྒྱར་ ཁ་ལོངས་པ་དང༌། བྱང་དུ་
- 315 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
སམྨཊ། གསང་བ་འདུས་པ་འཇམ་པའི་རྡོ་རྗེ་དང་མི་བསྐྱོད་པ། ལྷོར་རྡོ་རྗེ་གུར་
དང༌། འཁོར་ལོ་བདེ་མཆོག་ལཱུ་ཧི་པ་དང༌། ནག་པོ་སྟེ་དཀྱིལ་འཁོར་དྲུག་པོ་རེ་རེ་
ལའང་བླ་མ་དགེ་འདུན་སུམ་ཅུ་ནས་བཞི་བཅུའི་བར་རེ་བཞུགས་འདུག གྲྭ་ཚང་
རྣམས་ཀྱིས་དམག་ཟོར་མའི་བསྐང་བ་དང༌། གཙོ་ཆེ་བའི་གསོལ་ཁའི་རིགས་དང༌།
གཞན་མ་བྱིང་གིས་སྐབས་སུ་གང་བབ་ཀྱི་རིམ་པ་རྣམས་མཛད་པའི་ཕྱག་སྲོལ་
འདུག་པར། གང་ལྟར་དངོས་གཞིའི་དང་པོ་གྲོལ་འཕྲལ་བདག་ཅག་གཙུག་ལག་
ཁང་ཆེན་པོར་ཚོགས་དབུར་འདུག་པ་ནས་མགྲོན་གཉེར་རེ་ཕེབས་ཏེ་སྤོས་སྣ་
མཇལ་དར་རྒྱ་གླིང་སོགས་ཀྱིས་ཕོ་བྲང་དུ་སྡེ་དགེ་ཆོས་རྒྱལ་ཆེན་པོ་བཀའི་བློན་
འབངས་རྣམས་དང་མདུན་འཁོར་ལྷན་རྒྱས་ཀྱི་དྲུང་དུ་བོས་འཕྲལ། མཁན་དབོན་
རིན་པོ་ཆེ་སངས་རྒྱས་ཕུན་ཚོགས་ཀྱི་གདན་ས་པ་ཆོས་རྗེ་བླ་མ་དོན་གྲུབ་རྒྱལ་
མཚན་གྱི་དབོན་བརྒྱུད་བསོད་ནམས་རྒྱལ་མཚན། རྡོ་གྲགས་བླ་མ། དགོན་དེའི་
དབུ་ཆོས་བླ་མ་ཟུར་པ་ཁག ལྷག་གཉེར་གྱི་རིགས་དང་བཅས་པ་རྣམས་ལ་སོ་
སོར་ཁྲི་རྒྱབ་ཡོལ། འབོལ་གྲུམ་ཙེ་ཁ་གང་མ་གདན་རིང་གི་རིམ་པས་རང་རང་གི་
ཐོབ་ཆ་གང་ཡོད་ལ་བཞུགས་པར། ཐོག་མར་གསོལ་ཇ་རེ་རེ། གསོལ་འབྲས་ཡང་
བསྐྱར་གསོལ་ཇ། དེ་ཐོག་ན་མངར་གསུམ། ཤིང་འབྲས། བཞེས་གྲོའི་རིགས། ཤ་
ཐུད་བཅས་ཁོ་བོ་ཅག་ལ་སྡེར་ཁ་ལྔ་བཅུ་སྐོར། གཞན་རྣམས་ལའང་རིམ་པ་ལྟར་
གྱིས་ཤིན་ཏུ་བཟབས་ཤིང་སྒོས་པ་དང༌། ལྷག་པར་གསོལ་ཐུད་གནང་བ་ནི་མི་
བཞིས་འདེགས་དགོས་པ་རེ་གནང་བའི་ཕྱག་སྲོལ་འདུག །ཚེས་བཞིའི་ཉིན་ཡང་
བདག་དང་མཁན་དབོན། ས་སྐྱའི་ཕུར་པ་བླ་མ་དང་སྨན་བླ་གཉིས། ཀ་ཐོག །
དཔལ་ཡུལ། བྲོ་བརྡུང་ བླ་མ། དགོན་ཁང་གི་བླ་མ་དབུ་ཆོས། གཞན་ཡང་ལས་
- 316 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཚན་སྤྱི་དུས་ཇ་ཁག་རྣམས་དང་སྟབས་འགྲིགས་དང་བསྟུན་པའི་ས་ངོར་དང་བཀྲ་
ཤིས་ལྷུན་པོའི་དབོན་གཉེར་སོགས་ཕྱོགས་མཐའི་འགྲུལ་པར་རགས་རིམ་སོགས་
ལ་གོང་མཚུངས་ཀྱི་ལོ་གསར་གསོལ་སྟོན་ཤིན་ཏུ་རྒྱ་ཆེ་ཞིང་དཔངས་མཐོ་ལ་བག་
བྲོ་བ་འདུག །ཟླ་བ་དེའི་ཚེས་བཅུ་དྲུག་གི་སྔ་དྲོར་སྒྲུབ་མཆོད་གྲོལ་ཏེ་རྡུལ་ཚོན་ཆུ་
བར་སྤྱན་འདྲེན་པར་འདུས་པ་རྒྱ་མཚོས་མཆོད་པའི་བྱེ་བྲག་གདུགས། རྒྱལ་མཚན།
བ་ དན། རོལ་ མོ། རྔ་དུང༌ ། རྒྱ་ གླིང༌ ། འཁར་ རྔ། སྤོས་ ཀྱི་ ཚོགས་ དང༌ ། དཀྱིལ་
འཁོར་རེ་རེའི་རྡུལ་ཚོན་མཆོད་པའི་ལྷ་མོའི་རྣམ་པ་རེ་རེས་རིན་པོ་ཆེའི་སྣོད་དུ་
གདན་འདྲེན་ ཞིང་ ཟིལ་ཆུའི་འགྲམ་དུ་ཕེབས་ཏེ་ ཐམས་ ཅད་ མཁྱེན་ པ་ དཀོན་
མཆོག་ལྷུན་གྲུབ་པའི་ཡིག་ཆའི་སྟེང་ནས་ཆོ་ག་ཕྱག་ལེན་རྣམ་པར་དག་པ་མཛད། །
དེ་ འཕྲལ་ ཡར་ ཕེབས་ཏེ་ བཀྲ་ ཤིས་ཀྱི་ཚིགས་ སུ་ བཅད་ པ་ རྒྱས་ པར་ བརྗོད།
གཙུག་ལག་ཁང་དུ་པུ་ཏྲའི་སྤྱི་བསྟབ་མཐར་འཆམ་འགྲོས་ཀྱིས་ཐོག་ཏུ་ཕེབས་ཏེ་
གཏོར་མ་འབུལ་བ་བཅས། དེ་དག་གི་སྐབས་སུའང་མཆོད་པའི་བྱེ་བྲག་སོགས་
ངོ་མཚར་ཆེ་ཞིང་གསང་ཆེན་རྡོ་རྗེ་ཐེག་པའི་ཕོ་བྲང་དངོས་སུ་འདུག་སྙམ་པའི་
དགའ་སྤྲོ་རྒྱ་ཆེ་བ་མཆིས་ཤིང༌། ལོ་དེར་ཚོགས་པར་བསྙུང་གཞི་རྐྱེན་ཆག་མེད་པ་
དང༌། ཡུལ་ཕྱོགས་ཐམས་ཅད་དུའང་ནད་རིམས་དང་ཉེར་འཚེ་མེད་པ་སོགས་
ཐམས་ཅད་ཀྱིས་འདི་ལོ་ཐོག་མར་རྟེན་འབྲེལ་དགེ་མཚན་ཆེ་ཟེར་ཞིང་དོན་ལའང་
ལེགས་རབ་བྱུང་། ངེད་རང་གིས་ཀྱང་དེ་ལོ་ནས་བཟུང་ལོ་ལྟར་གྱིས་གནམ་ཉིན་
འདུས་ཚོགས་སྤྱིར་ཚེ་ཆོག་ཚར་གཉིས། དགེ་འདུན་བརྒྱ་རེས་མགོན་ཁང་གཉིས་
སུ་བསྐང་བ་བརྒྱ་ཚར་རེ། གྲྭ་ཚང་རྣམས་ཀྱིས་དམག་ཟོར་མའི་བསྐང་བ། རྙིང་
མའི་བླ་མ་དགེ་སློང་སྔགས་པ་བཅས་ཀྱིས་རིམ་གྲོ་གང་དགོས་དང་། ཨ་མཆོད་
- 317 -



aca
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
བརྒྱ་དང་ཉི་ཤུ་སྐོར་གྱིས་བཀའ་འགྱུར་ཚར་རེ་སོགས་བསྟན་སྲིད་ལ་དམིགས་
པའི་སྐུ་རིམ་ཡོན་འབུལ་ཟབ་རྒྱས་དང༌། དེ་སྐབས་ཀྱི་སྤྲང་པོ་རྣམས་ལའང་སྦྱིན་
གཏོང༌། སྒྲུབ་མཆོད་དངོས་ གཞི་བཙུགས་པའི་སྐབས་ གང་ རིགས་ སུ་མར་མེ།
ཞལ་ཟས། སྤོས་རྣམས་བརྒྱ་མཆོད་རེ་དང་། འཕར་ཇ། འགྱེད། བསྔོ་རྟེན། འབུལ་
ཆུང་རེ་བཅས་མ་ཆགས་པར་ཞུས། དེ་སྐབས་ལོ་ལྟར་གྱིས་འོང་བའི་ས་ངོར་གྱི་
མགྲོན་པོ་རྣམས་ལ་བླ་བྲང་གཞུང་དང་ས་སྐྱ་གོང་གཉིས་ལ་རྟ་དྲེའུ་གཉིས་རེའམ་
རྟ་ གཉིས་ཏེ། ཇ་ འཁོར་དྲུག་ གསུམ་བཞི་རེ། ཟུར་ཆས་རྩམ་ ཁལ་ཉི་ཤུ་རེ། ཇ་
འཁོར་དྲུག་རེ། མར་རྒྱ་ཉི་ཤུ་རེ། ཀླུ་ལྡིང་བླ་བྲང་། ཐར་རྩེ། ཕུན་ཚོགས་ཁང་སར་
བ། ས་སྐྱའི་གཉེར་ཁང་ཚོང་པ་བཅས་ལ་རྟ་དྲེའུ་གཉིས་རེའམ་རྟ་གཉིས་རེ། ཡང་
ན་རྟ་བཟང་བ་རེ་ལོ་རེ་མོས་དང༌། ཟུར་གསོས་ཇ་འཁོར་གསུམ་རེ། རྩམ་ཁལ་
བཅུ་རེ། མར་རྒྱ་བཅུ་རེ། དཔོན་གཉེར་གཉིས་བར་ལ་རྟ་བཟང་བ་རེ་དང་། ས་སྐྱ་
དཔོན་གཉེར་ལ་རྟ་བཟང་བ་རེ། སོ་སོར་ཇ་འཁོར་དྲུག་རེ། ཡིག་རྟེན་བླ་བྲང་
ཁག་བྱིང་ལ་ཇ་འཁོར་དྲུག་གཉིས་གསུམ་རེ་སྐབས་སུ་གང་བབ་དང༌། བཀྲ་ཤིས་
ལྷུན་པོའི་ཚོང་པ་བཅས་ལ་ཡང་ཞབས་འགྱུར་གང་དྲག་ངེད་རང་ནམ་སྡོད་བར་དུ་
ལོ་ལྟར་གྱིས་མ་ཆག་པ་བྱེད་པར་ཞུས། བྱ་ལོར་དེ་རྣམས་དང་མཉམ་དུ་ཟུར་
འབུལ་དུ་རྡོ་རྗེ་བཀྲ་ཤིས་གདོང་དུ་ས་ངོར་གྱི་ཞབས་དྲུང་ཁག་ལ་འབུལ་ཆུང་རེ་
དང༌། ཨེ་ཝཾ་འདུས་ཚོགས་སུ་བསྙེན་རྒྱས་གཉིས། གཞན་ཡང་དགོན་སྡེ་ཐོར་བུར་
མང་ཇ་བསྔོ་རྟེན་ རེ་འབུལ་བར་བརྫངས། ཚེས་བཅོ་བརྒྱད་ལ་ ཕུར་པའི་སྒྲུབ་
མཆོད་ཀྱི་བཅའ་གཞི་བསྒྲིགས་ཏེ། ཉེར་བརྒྱད་ལ་སྐྱ་འཆམ། ཉེར་དགུ་ལ་རྩ་འཆ
མ་ སོགས་ འགྲན་ ཟླ་ བྲལ་ བ་ འདུག་ པ་ ལའ་ ངོས་ ནས་ ལོ་ ལྟར་ གྱིས་ ཕར་ ཇ།
- 318 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འགྱེད། བསྔོ་རྟེན་ཟབ་རྒྱས་ཏེ་ཕུལ། ཟླ་བ་དེའི་ཉི་ཤུ་བརྒྱད་ཀྱི་ཉིན་གཉེར་རྒན་
དེ་འཆི་བར་ཉེ་བའི་སྔས་མགོར་ངེད་རང་ཡོད་མུར་ཚེའི་དུས་ལ་བབ་སོང་བར་
འཕོ་བ་དང་དབང་བསྐུར་བྱང་འདབ་བགྱིས་ཤིང་། འདུས་ཚོགས་སུའང་སྟོང་ཆོག་
དང་བླ་མ་རྣམས་ལ་བྱང་འདབ་བསྔོ་རྟེན་རྒྱས་པར་ཕུལ་བས་གནས་ངན་ལེན་
ལས་གྲོལ་ཙམ་འོང་སྙམ་པ་བྱུང་། ཆོས་གྲྭ་དེར་ཟླ་བ་གསུམ་པའི་ཚེས་གཅིག་ནས་
བཅོ་ལྔའི་བར་རབ་གནས་ཤིན་ཏུ་རྒྱས་པ་མཛད་པའི་ཕྱག་སྲོལ་ཤིན་ཏུ་བཟང་བ་
འདུག །ཟླ་བ་བཞི་པའི་ཚེས་བརྒྱད་ནས་བརྩམས་ཏེ་དཔལ་དུས་ཀྱི་འཁོར་ལོའི་
དཀྱིལ་འཁོར་ཆེན་པོ་ཞལ་ཕྱེ་བའི་སྒྲུབ་མཆོད་ཉེར་ ལྔའི་བར་འདུག་པ་ཡང་
མང་འགྱེད་བསྔོ་རྟེན་ཟབ་པར་ལོ་ལྟར་གྱིས་མ་ཆག་པ་ཕུལ། ལོ་དེའི་ཟླ་བ་གཉིས་
པའི་ནང་དུ་ངེད་རང་གི་རྐང་པ་གཡས་གཡོན་གཉིས་ལ་ཐོག་མར་གླང་ཤུ་ལ་རིམ་
གྱིས་དྲེག་འབམ་ལྟ་བུ་ལ་བསྙད་པའི་ཤུ་བ་རིམ་གྱིས་འབར་བ་དང༌། དེ་ལ་བསྙད་
པས་རྐེད་པ་མན་གྱི་གང་ཡིན་དུ་སྐྲངས་པ་ཐོར་བུར་འོང་བ་དང༌། ཤ་མདོག་ལོག་
པ་སོགས་ཟླ་བ་ཕྱེད་གཉིས་ལྷག་ཙམ་བྱུང་རུང༌། གྲོགས་རེ་གཉིས་མ་གཏོགས་
སུས་ཀྱང་ཆེར་མི་ཤེས་པར་བྱས། གྲྭ་ཚང་གི་ལྷ་རྗེ་ཞིག་འདུག་པས་རྗེས་སོར་
བསྟན་པས་ཕན་སྐྱེད་ཕྲན་བུ་བྱུང་རུང་མཐའ་ཆོད་རང་ཞིག་ནི་མི་འོང་བ་འདུག །
ངེད་རང་བསམ་པར་སྡེ་དགེ་མདུན་ནས་གསན་ན་འདིར་སླེབས་འཕྲལ་དུ་ན་བ་
འདི་ ཇི་ ལྟར་ཡིན་སྙམ་ནས་ཐུགས་ སུན་བྱུང་དོགས་ཀྱི་གསང་རྒྱ་བྱས། བཀའ་
དབང་གསན་པ་ལ་ཕེབས་སྐབས་རྣམས་སུའང་ལངས་འདུག་གི་དཀའ་ཚེགས་ཆེ་
རུང་དགོངས་བཞེད་གང་ཡོད་ལྟར་འབུལ་ཐུབ་པ་ཞུས། དེ་སྐབས་འདུག་ཞོར་དུ་
སོང་གཤིས་གཏོར་བསྔོ་བརྒྱ་ཚར་གྱི་རིམ་པ་གུར་ཞལ་གཉིས་དང་ལས་མགོན།
- 319 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དུར་ཁྲོད་བདག་པོ། དམག་ཟོར་བཅས་ལ་བརྒྱ་ཚར་གསུམ་རེ། སྟག་ཞོན་ཏྲཀཱད།
མགོན་དཀར། ཕྱག་དྲུག་ནག་པོ། ཕྱོགས་ སྐྱོང་བཅུ། ལས་ གཤིན། བེག་ གདོང་
རྣམས་ལ་བརྒྱ་ཚར་གཉིས་རེ་ཕུལ་བས་ནད་ཀྱང་རིམ་གྱིས་སེལ་བ་བྱུང་། ལྷག་
པར་ཞལ་ལ་བརྒྱ་ཚར་གསུམ་པ་ཚུགས་སྐབས། རྨི་ལམ་ཆོས་སྐྱོང་གིས་ཅུང་ཟད་
འཁུ་ལྡོག་འདྲ་བ་ཞིག་གི་རྨི་ལྟས་ཀྱང་བྱུང་སྟེ། དེའང་ནུབ་གཅིག་མི་ནག་པོ་ཨ་ཙ་
རའི་དབྱིབས་ཅན་འཇིགས་སུ་རུང་བ་ཞིག་མདུན་དུ་བྱུང་སྟེ། མིག་ལོག་ཆེན་པོ་
བལྟ་ཞིང་མགོ་གུག་གུག་ཨམ་གཙིགས་བསྡམ་ནས་ཁྱོད་ཁོ་བོ་ཨི་བྱུང་རྟ་ལས་
བབས་ཏེ་བོང་བུ་ཞོན་ཡོད་པ་སྙིང་ཚིམ་ཟེར་བ་ངེད་རང་ཡང་བདེན་སྙམ་པ་ཞིག་
བྱུང་སྟེ། གུར་ལྕམ་དྲལ་ཞིང་སྐྱོང་དབང་པོར་ལྷག་པར་གཏོར་བསྔོ་བརྒྱ་ཚར་རེ་
ཕུལ་བས་ནད་མྱུར་དུ་དྭངས་ཏེ་ཆུ་ ཚན་དུ་འགྲོ་ཐུབ་ནས། དེ་ཐོག་མདུན་ཆེན་
གདན་དྲངས་ཤིང་དབང་ཞིག་ཕུལ་ཞོར་སྟོད་དུ་འགྲོ་ཆོག་པའི་ཞུ་ཆ་ཕུལ་ཐོག་ས་
སྟོད་དུ་འགྲོ་ཐུབ་པ་བྱུང་བས་ཨེ་ཝཾ་ནས་མར་འོང་བའི་འཁུ་ལྡོག་འདུག་པར་ངེས།
དོན་ལ་ཆོས་སྐྱོང་ཆེན་པོ་སྤྱི་སྒེར་གྱིས་འགོ་ཞིང་སྲུང་བའི་རྟགས་སུ་ཤེས། ཡང་དེ་
དུས་ནུབ་གཅིག་བསྟན་པ་སྤྱི་ལ་གནོད་པའི་འབྱུང་པོ་ཞིག་བཀུག་པའི་རྟགས་སུ་
རྨི་ལམ་གསལ་བར་རྨིས་ཏེ། དེའང་ནུབ་གཅིག་གཟིམས་ཆུང་གི་སྒོ་ཤུགས་ཀྱིས་
ཕྱེ་བྱུང་བས་སུ་ཡིན་སྙམ་ནས་བལྟས་པས་མི་ནག་པོ་གདོང་པ་ཉག་པ་མིག་ཆེ་བ་
གཅེར་ བུ་ ལ་སྟོད་དུ་ གཟན་དམར་ པོས་ དཀྲིས་ པ་ ཞིག་ གིས་ ཕྲག་ པ་ནང་ན་
གཟུགས་ཀྱི་རྣམ་པ་མི་ལུས་ཆེ་བ་བལྟ་བས་མི་བཟོད་པ་གོས་གཅམ་ཙེ་དཀར་པོ་
གྱོན་པ་ཞིག་ལུས་ལྗིད་ཆེ་བས་མི་ཐེགས་པའི་ཚུལ་དུ་ཁུར་ནས་རྐང་པའི་སྡིག་
སྒྲས་ཁང་པ་བེར་བེར་བྱེད་པ་འདྲ་མོས་ཁུར་བྱུང་བར་ཐོག་མར་བལྟ་མ་ནུས་པས་
- 320 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འཇིགས་པར་གྱུར། མཐར་རང་གིས་སྙིང་རྗེ་འདྲ་མོ་ཞིག་བསྒོམས་པས་གཟིམས་ཆུང་
གི་སྒོར་སླེབས་པ་དང༌། བདག་ལ་ཕྱི་མིག་ཞིག་བལྟས་ཏེ་ཁྱོད་ཀྱི་སྙིང་རྗེ་ལ་ངེས་
པ་མེད། སངས་རྒྱས་ཀྱི་བསྟན་དགྲ་འདི་ལོ་གསུམ་འགྱངས་ཟེར་ཞིང་ནང་དུ་ཁུར་
ནས་ནས་བླུགས་པའི་བང་ཆུང་ཞིག་ཡོད་པའི་ནང་དུ་འཇུག་པར་བྱེད་རྩིས་ལ། དེ་
ནས་མ་ཐུབ་པར་ཤོར་ལ་ཁད་བྱེད་འདུག་པར་ངེད་རང་གིས་ཀྱང་མཁའ་འགྲོ་
ཆོས་སྐྱོང་ལ་ ཕྲིན་ལས་བཅོལ། བཀའ་བསྒོ་དྲག་པོ་བྱས་པས་ནང་དུ་ཆུད་སོང༌།
དེ་འཕྲལ་སྒོ་ལྕགས་གཟེར་ཏེ་མི་དེ་ཕྱིར་ཐོན་སོང་། ཞག་ཁ་ཤས་ངེད་རང་ཡང་
ནུབ་མོ་ཉམས་སྣང་དེ་འདྲ་མོ་ཞིག་འོང་བའི་སྣང་བ་ཤར་ནས་འཇིགས་པ་ཞིག་
བྱུང་སྟེ། དོན་ལ་བསྟན་སྲུང་དམ་ཅན་རྣམས་ཀྱིས་བསྟན་པ་རིན་པོ་ཆེ་ལ་གནོད་པ་
ཞིག་ངེས་པར་སྒྲོལ་བའི་རྟགས་སུ་འདུག་གོ །ཡང་སྒ་སྟོད་དུ་སོང་ན་བསྟན་ཕན་
འོང་ཞིང་ཀླུ་དགེས་པའི་རྟགས་ཞིག་ཀྱང་བྱུང༌། འོན་ཀྱང་རྨི་ལམ་ལ་ངེས་པ་མེད་
སྙམ་སྟེ་དཀོན་མཆོག་གསུམ་ལ་ལུང་ཞུས་པས་གཞི་བྱེས་ཐམས་ཅད་བདེ་ཞིང་
བསྟན་འགྲོར་ཕན་ཐོགས་རྒྱ་ཆེར་འབྱུང་བའི་བརྟག་པ་བཟང་ཐོན་དུ་བབ་པར།
ཕྱག་མཛོད་ མགོན་ སྲུང་ ལ་མདུན་ཆེན་དུ་ནང་ གཅར་ གྱིས་ ཞུས་ཏེ་ཐུགས་ལ་
བཏགས་པ་བྱུང་བ་དང་། ནད་དེ་དྲུང་ནས་གཅོད་ཕྱིར་ལེ་རོང་ཚ་ཁར་སོང་སྟེ་ཞག་
བདུན་བསྡད། དེ་ཞོར་གད་ཐོད་དཔོན་ཁག་གཙོས་འབྲོག་པ་རྣམས་ལ་ཆོས་ཀྱི་
སྦྱིན་པ་ཞིག་བྱས། དེ་སྐབས་ལར་ཆར་ཞོད་པ་དང་བཅས་ཚ་ཆུ་ཁར་ཉི་མ་དྲོས་
རྒྱབ་ཏུ་སྒར་གྱི་རི་ངོས་ནས་ས་ཤུས་ཤིག་རིམ་གྱིས་བྱུང་འཕྲལ། དེ་ཤུལ་ནས་ཆུ་
ཆེ་ཆུང་རན་པ་ཞིག་གཉེར་ཁང་ལྟག་ནས་བབས་བྱུང་བར་ཆུ་དེ་ནས་དེའི་ཚེ་སྒར་
པས་ཇ་སྐོལ་བར་ཤིན་ཏུ་མདོག་བཟང་ཞིང་། ལོ་གཉིས་བར་དུ་ཆུ་དེ་བབས། དེ་
- 321 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
རྒྱབ་ནས་བསྐམས་འདུག་པ་འདྲ། དེ་ན་ད་ལྟའང་ཀླུ་ཁང་བཟོས་པར་ཤིང་ཚེར་མ་
དང་ཤུག་པ་བཙུགས་པ་རྣམས་སྐྱེས་ཡོད། རིམ་གྱིས་བརྟན་པའི་སྦྱིན་བདག་ཆེན་
པོ་ས་སྐྱོང་བླ་མ་ཀུན་དགའ་ཕྲིན་ལས་རྒྱ་མཚོ་དབྱར་མཐོང་དུ་བཞུགས་སྒར་ལྷ་
ལུང་ཁུག་ཏུ་ཕེབས་བྱུང་བར། ཚ་ཆུ་ཁར་གདན་དྲངས་ཏེ་གསོལ་སྟོན་བསྡུས་པ་
ཞིག་དང་མཇལ་དར་མཚོན་བྱེད། གུར་ཞལ་གཉིས་ཀྱི་རྗེས་གནང་བཀའ་གཏད་
ཕུལ་ནས་སྒར་ཐོག་ཏུ་ཕྱིར་ཕེབས་སོང་། ངེད་ཀྱིས་ཕ་བོང་རོག་གཏམས་སུ་སྒར་
འགྲོས་ལས་སོང་སྟེ་ཞག་བདུན་པར་དེ་ཕྱོགས་ཀྱི་སྐྱི་ཁྲོམ་དགོན་པའི་དགེ་འདུན་
རྣམས་དང་ཡོན་བདག་ཕོ་མོར་ཆོས་སྦྱིན་གང་འོས་བྱས། དེ་ཞོར་དཀར་ལྡོམ་དང་
བཅས་གདན་འདྲེན་ཁ་ཤས་སོང་། གཉེར་ཆེན་བསོད་ནམས་བཀྲ་ཤིས་ཡུམ་སྲས་
སེར་སྐྱས་རུ་ཐོག་ཏུ་འབོད་པར་སོང་སྟེ་ཞག་ཤས་དབང་བཀའ་ཕུལ། འབུལ་བ་
སྤྱི་སྒེར་ཐམས་ཅད་ནས་བཟབས་ཤིང་རྒྱས་པར་གདའ། སླར་ཡང་མདུན་ཆེན་དུ་
སྒ་སྟོད་འགྲོ་ཚུལ་གྱི་སྙན་སྒྲོན་བསྐྱར་ཞུས་སུ་ངེད་རང་གྲྭ་པ་སངས་རྒྱས་བཀྲ་ཤིས་
བརྫངས་པར་དེ་ལྟར་ཆོག་ཚུལ་དང༌། ལམ་བར་གྱི་དགོས་ཆ་རྟ་ཁལ་ཁ་ཤས་དང་
ཆིབས་ཁ་བ་ཨ་དྲན་དགེ་སློང་བསོད་ནམས་རྒྱལ་མཚན་དང༌། ཁྲི་འདུ་བར་རྒྱུས་
ཡོད་ཚོང་དཔོན་དགེ་ལུ་སོགས་བཏང་བར་མཛད། ངེད་རང་ཁུ་དབོན་གཙོས་གྲྭ་
ཚང་སེར་སྐྱ་ཉི་ཤུ་རྩ་ལྔ་བཅས་ཐོག་མར་ཁྱེ་བོ་གླང་ནག་རྣམས་དང་། རྫ་ཆུ་ཁའི་
ནུ་ཁོས་འགེར་དུ་ཐར་ཤུལ་ལྷུན་གྲུབ་ཀྱིས་གཙོས་པའི་དགེ་རྩ་ཁ་ཤས་ལ་ཆོས་ར་
ཞག་བདུན་བྱས་ཤིང་། དགའ་ལྡན་པའི་གྲྭ་རྩ་འདུག་རུང་དད་མོས་ཆེ་ཞིང་འབུལ་
བ་བཟབས། རིམ་གྱིས་སེར་ཤུལ་དང༌། འཇུ་དང་མང་དགེ་དང་ཤུལ་མ་རྣམས་ལ་
ཞག་ཞོར་ཆོས་འབྲེལ་བྱས་པས་སོ་སོའི་འབུལ་བ་བཟང་། དེ་ནས་འཇའ་ཐང་དུ་
- 322 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སོང་སྟེ་འཇའ་སྲིབས་ཀྱི་འབྲོག་པ་སེར་སྐྱ་ཐམས་ཅད་ལ་ཆོས་ར་ཞག་བདུན་གྱི་
ཐོག་དཔོན་བསྟན་འཛིན་ཕུན་ཚོགས་ ཀྱིས་ གདན་འདྲེན་ཞབས་ཏོག་བཟབས་
ཤིང༌། ཨ་ ཁྲབ་སྤུས་ལེགས་ཀྱིས་གཙོས་དར་གོས་ རས་གསུམ་རྟ་མཛོ་སོགས་
འབུལ་བ་རྒྱ་ཆེ་བ་དང་། ཡོན་བདག་སོ་སོས་གདན་འདྲེན་འབུལ་བ་རྒྱ་ཆེ་བ་བྱུང་།
དེ་ན་ཡོད་པའི་ས་སྐྱའི་སྒར་པ་ན་ལེཎྜ་པ་བཅས་སྒར་པ་རྣམས་ཀྱིས་ཞབས་ཏོག་
བཟབས་ཤིང་དེ་དག་ལའང་ལུགས་གཉིས་ཀྱི་མགོ་འདྲེན་གང་ལེགས་དང་དེ་
ཕྱོགས་ཀྱི་དཔོན་སྦྱིན་བདག་རྣམས་ལ་དཀར་མེ་དུས་ངའི་གྲོགས་དན་དགོས་པའི་
བཀོད་ཁྱབ་གང་ཕན་བྱས། དེ་ཕྱོགས་སྟོད་སྨད་ཐམས་ཅད་ཀྱི་ལམ་བར་རྣམས་སུ་
མགོ་ལོག་གིས་གཙོས་པའི་དགྲ་ཇག་གི་ཉེར་འཚེ་གཏན་ནས་མ་བྱུང་བར་རིམ་
གྱིས་སྒར་བཏེག་སྟེ་རྐེ་རིང་གི་ཡོན་བདག་རྣམས་ཀྱི་ཕྱོགས་སུ་འགྲོ་རྒྱུར་ཨེ་ཝཾ་
ཐར་རྩེའི་སྒར་པ་གདོང་ཕྲད་བླ་མ་བསྟན་འཛིན་རྒྱ་མཚོ། ཐང་སྐྱ་སྐུ་སྐྱེ། ལྷོ་དྲུང་
སྐུ་སྐྱེ་རྣམས་ཀྱིས་གྲོགས་དན་བྱས་པས་བླ་མ་རྣམས་ཀྱིས་གཙོས་སེར་སྐྱ་རྟ་པ་
བརྒྱ་ ཕྲག་ གཅིག་ གིས་ ཕེབས་བསུས་ ཇ་ འདྲེན་ བྱས་ དེར་ ཆོས་ ར་ཞག་བདུན་
བསྡད། བླ་མ་རྣམས་ ཀྱིས་གཙོས་པའི་ཡོན་བདག་སོ་སོས་གདན་འདྲེན་དབང་
བཀའ་ཞུ་བ། བྱང་ཞུས། མེ་ཏོག་འཐོར་བ་སོགས་གང་དགོས་བྱས། ཁེབས་ཆོད་
རྣམས་ཀྱིས་ཀྱང་གོང་ལྟར་གདན་དྲངས། ཡུལ་དེར་དགའ་ལྡན་པའི་བཀའ་བཅུ་
ཞིག་འདས་འདུག་པར་འཕོ་བ་དང་ཀུན་རིག་གི་ལམ་བསྟན་བྱས་པས་དགེ་སློང་
འདས་པའི་དབུ་ཐོད་ཀྱི་རྒྱབ་ནས་ཚངས་བུག་ཐལ་ཏེ་བུག་པ་བྱུང་ངེས་ཟེར་འདྲ།
དད་པ་ཆེ་ཞིང་ཡུལ་དེ་ཕྱོགས་ཀྱི་བླ་མ་དགེ་སློང་ཡོན་བདག་ཐམས་ཅད་ཀྱི་གསེར་
དངུལ། བྱེ་ རུ། སྤོས་ཤེལ། དར་ གོས་ཡུག །རྒྱ་ རས་ དཀར་ དམར། སྦུ་ ཧར། ཁྲོ།
- 323 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དུར་དཀར་ནག །རྟ་མཛོ་གཡག་བསམ་གྱིས་མི་ཁྱབ་པ་བྱུང༌། ཡོན་བདག་རྣམས་
ལ་ཕན་ཕྱིར་དགྲ་ལྷ་བསང་མཆོད་བྱས། དེའི་ཚེ་སྦྱིན་བདག་རྣམས་ནས་གོ་ཆ་
ལུས་ཆས་བཅས་བཟང་བའི་རྟ་པ་ཕྱེད་ཉིས་བརྒྱ་སྐོར་གྱིས་བསང་སྐོར་བྱས་པས།
དེ་ ཕྱིན་ཡུལ་ ཁམས་ དེ་བདེ་ཞིང་དགེ་ ལམ་ ཆེ་ བར་བྱུང་སོང་། རིམ་གྱིས་སྒར་
བཏེག་སྟེ་ཉ་མཚོར་སོང་། དེ་ཕྱོགས་ཀྱི་དཔོན་སྦྱིན་བདག་རྣམས་ལ་ཆོས་སྦྱིན་དང་
མེ་ ཏོག་ འཐོར་ བ། སྐྱབས་ འགྲོའི་ སྡོམ་ པ་ འབོགས་ པ་ སོགས་ གང་ དགོས་ བྱས།
དཔོན་བཱ་ཐུར་གྱིས་གཙོས་སེར་སྐྱ་ཐམས་ཅད་ཀྱིས་འབུལ་བ་ཞབས་ཏོག་བཟབས།
དེ་ནས་སྐྱོགས་ཆེན་ཆུ་ཚན་ཁར་ཞག་ལྔ་བསྡད་ཐོག །རབ་འབྱམས་བསྟན་པ་དར་
རྒྱས་ཀྱི་འཚམས་འདྲི་འབྱོར། ཟེལ་དཀར་ཆོས་སྡེ་མང་འགྱེད་རྟེན་ཕུལ་ནས་རིམ་
གྱིས་སྒར་བཏེག་སྟེ་ཇོ་བོ་སྒྱོགས་ཆེན་གདོང་རའི་མདུན་དུ་བུམ་གཏེར་དང་བསང་
མཆོད་རྒྱ་ཆེར་ཕུལ་སྐབས་ཡུལ་གཤིས་བཟང་ཞིང་། དེ་ནུབ་དགེ་མཚན་ཆེ་བའི་
རྟགས་ཤིག་རྨིས་ཏེ། ཡུལ་དེའི་ཕྱོགས་ཡིན་པ་ལ་ཆུ་ཕན་ཚུན་བྱས་པའང་ཐང་ཧ་
ཅང་མི་བདེ་བར་རྡོ་ཕ་བོང་མང་པོ་ཡོད་པ་ཞིག་ན་ངེད་རང་འདུག་པར། རེ་ཞིག་
ནས་མི་གོས་དཀར་པོ་གྱོན་པ་ཞིག་བྱུང་སྟེ། ཁྱེད་ལ་ངས་ད་བར་འབུལ་བ་མ་
ཐིངས། ད་ལམ་བྱོན་པ་ཤིན་ཏུ་ལེགས་ཟེར་ཞིང་། ཤེལ་ལས་གྲུབ་པ་ཡིན་སྙམ་པ།
དབྱིབས་གཙང་པའི་ཞོ་དཀྲོག་པའི་སྣོད་ཞོག་ཞུ་ཟེར་བ་འདྲ་བ་ཞིག་ཆེ་ཆུང་ཡང་
དེ་ཙམ་ཡོད་པ་སྒོ་ངའི་དབྱིབས་ཕྱི་ནང་མ་བསྒྲིབས་པར་གསལ་བ་ལྔ་ཁུར་ནས་
ངེད་ཀྱིས་རྩར་བཞག་སྟེ་འདི་ཐམས་ཅད་ཁྱོད་ཀྱི་ཡིན། འོན་ཀྱང་ད་ལམ་གཉིས་
ཁྱེད་ལ་འབུལ། གསུམ་སླད་ནས་འབུལ་ཟེར། གཉིས་རིམ་གྱིས་ཁ་ཕྱེ་ནས་ངེད་
ཀྱི་ཆོས་གོས་ཀྱི་ཐུ་བར་བླུགས་བྱུང་བའི་ཐོག་མར་བྱེ་རུ། སྤོས་ཤེལ། གཡུ། དུང༌། །
- 324 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མཆོང་ཤེལ་རྣམས་བྱུང་བ་ལ་རྗེས་ སུ་ གསེར་ཕྱེ་མང་པོ་འདུག །ཁྱོད་ཀྱི་ཡུལ་
ཕྱོགས་ཐམས་ཅད་བདེ་ལ་བཀོད་པ་ངོ་མཚར་ཆེ་ཟེར་ཞིང་ཡལ་སོང་བ་རྨིས་པས་
ཇོ་བོས་ཕྲིན་ལས་སྒྲུབ་པར་འདུག །དེ་སྐབས་ཕྲིན་ལས་རྒྱས་ཤིང་གསེར་སོགས་
གཙོ་ཆེ་བའི་རིགས་དང་དངོས་ཚོགས་རྒྱ་ཆེ་བ་དཔག་མེད་བྱུང་། ཡུལ་དེ་ཕྱོགས་
ཐམས་ཅད་ལོ་བཞི་ལྔར་བདེ་ཞིང་ སྐྱིད་པ་བྱུང་སོང་བ་དེ་ལ་བལྟ་བའི་རྟེན་
འབྲེལ་དུ་གོ །རིམ་གྱིས་ཀ་བརྒྱད་ཁང་དམར། ཨ་འཁྲོ་ཡུང་བྱས་སོ་སོས་འབུལ་
བ་ཞབས་ཏོག་བཟབས་ཤིང་རང་རང་གི་བློ་དང་བསྟན་པ་བྱས། ཇོ་བོར་བསང་
མཆོད་ཉིན་ཟེལ་དཀར་དབུ་ཆོས་ཀྱིས་ཇ་འདྲེན་འབྱོར། དེ་ན་ས་པཎ་གྱི་གདུང་
རུས་ངོ་མཚར་ཅན་བཞུགས་ཐོག་མར་ཅུང་ཟད་ཞིབ་ཆ་མ་བྱུང་བས་རྟེན་མཇལ་མ་
ཤེས། རྒྱབ་ སོར་ རས་ ཐུག་ གིས་ཆོད་པས་ཤིན་ཏུ་འགྱོད་ པ་ ཞིག་ བྱུང༌། རིམ་
བཞིན་ཡེ་རྒྱས་བླ་མ་སྡེ་དགོན་དང་གླང་ཆེན་བླ་དགོན་སྡེ་བཅས་ཀྱིས་གདན་
དྲངས་ཞབས་ཏོག་བཟབས་ཤིང་འབུལ་བ་གསེར་ཁོ་ནའི་ཤས་ཆེ་བ་བྱུང་། སོ་
སོར་རབ་གནས་དབང་བཀའ་རྗེས་གནང༌། མེ་ཏོག་འཐོར་བ། རི་ཁྲུས། བུམ་གཏེར་
སོགས་ལུགས་ གཉིས་ ཀྱི་སྐྱོང་བསྟར་གང་ཤེས་དང༌། བསྟན་སྲིད་ལ་དམིགས་
པའི་རིམ་གྲོ་སྐབས་སུ་གང་བབ་ཀྱང་དགོན་ཁག་གཉིས་ཀྱིས་གཙོས་དེ་ཕྱོགས་ཀྱི་
དགོན་སྡེ་རི་ཁྲོད་པ་བཅས་ལ་བཟབས་པར་ཕུལ། དེ་ཞོར་ཡོན་བདག་ཁ་ཤས་
ཀྱིས་གདན་དྲངས་ཤིང་འབུལ་ནོར་བཟབས། སྤུ་རང་གླིང་བླ་དགོན་དང་ཨེ་ཝཾ་
ཐར་རྩེའི་སྒར་པ་བཅས་ཀྱིས་གདན་དྲངས། སོ་སོར་འདོད་ཆོས་རབ་གནས། རི་
ཁྲུས། ཁ་ཏ་དང་། བསྟན་སྲིད་ལ་དམིགས་ པའི་ རིམ་གྲོ་སོགས་ བཟབས་ པར་
ཞུས། འབྲུག་པ་ལྷ་ཁང་ཚང་གིས་ཇ་འདྲེན་འབྱོར་པ་བླ་དགོན་གཉིས་ལ་མང་
- 325 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
འགྱེད་ རྟེན་ ལན་ གང་ དྲག་ ཕུལ། གནམ་ ལུང་ རྣམ་ རྒྱལ་ གླིང་ ཞེས་ པ་ བླ་ཆེན་
འཕགས་པའི་གདན་སར་སོང༌། སྔོན་དགོན་སྡེ་བྱིན་རླབས་ཆེ་བར་འདུག་རུང་
བར་སྐབས་ཉམས་ཆག་ཆེ་ཞིང་དགོན་དེར་གསེར་སྐུ་འགངས་ཆེ་ཞིང་བླ་ཆེན་
འཕགས་པའི་འཕྱར་དར་མགོན་པོ་སྟག་ཞོན་འཁོར་ངེས་པ་བཞུགས་པ་དང༌།
དགོན་གནས་དེ་ཡང་མགོན་པོ་སྟག་ཞོན་ལ་གཏད་འདུག །དགོན་སྡེ་དེར་ཕན་
པའི་བཅའ་ཁྲ་ལུགས་གཉིས་ཀྱི་མགོ་འདྲེན་གང་དྲག་དང༌། མེ་ཏོག་འཐོར་ཞིང་
ཕྲིན་བཅོལ་དང་རྗེས་གནང་ཁ་ཤས་བྱས། རིམ་བཞིན་དེ་ཡན་གྱིས་ཇ་དང་དོས་
ཀྱི་རིམ་པ་གང་ཡོད་དོན་གྲུབ་གླིང་དུ་སྐྱེལ་བའི་འགོ་པ་རབ་དཀར་དང་མ་ཎི་བ་
གཉིས་བརྫང་བརྡར་བྱས། ངེད་རང་དཔོན་སློབ་བྱིང་རྣམས་འཛོམ་ཉག་གི་བླ་མ་
དགོན་སྡེ་སྦྱིན་བདག་བཅས་ཀྱིས་དྲངས་པར་སོང་། ཐོག་མར་རྟ་བསུས་ཇ་འདྲེན་
དང་དགེ་འདུན་རྣམས་ཀྱིས་སེར་ཕྲེང་དང་ཆོས་སྐྱོང་གི་འདྲ་འབག་གི་ཚོགས་ཀྱིས་
བསུ་བ་བཟབས་པར་མཛད། དགོན་གྱི་གཙུག་ལག་ཁང་དུ་ཞག་བདུན་ཆོས་སྒར་
དང་། གཙོ་བོར་ཇོ་བོ་སྨྲ་ཏི་ཛྙཱ་ནའི་མཆོད་རྟེན་ལ་རབ་གནས་ཉིན་གང་མང་དང༌།
མཆོད་རྟེན་གྱི་བུམ་པའི་ནང་དུ་སངས་རྒྱས་སྟོང་སྐུ་བྲི་ཚུལ། ཕྱི་རོལ་གྱི་ལྷ་ཁང་
ཉམས་པ་རྣམས་ཞིག་གསོ་གང་དགོས་ཀྱི་བཀོད་པ་དང༌། གཞི་བདག་རྣམས་ལ་
རི་ཁྲུས་སོགས་གང་དགོས་བགྱིས་ཤིང་དེ་དག་གི་སྐབས་སུའང་ལྷ་ཀླུ་དགེས་པའི་
རྟགས་སོགས་བཟང་བ་ཀུན་གྱིས་མཐོང༌། གློ་བོ་བླ་མ་ཀུན་དགའ་བསམ་འགྲུབ་
ཀྱི་སྒར་དུ་ཞག་སྡོད་ཀྱིས་རྗེས་གནང་མེ་ཏོག་འཐོར་བ་དང་། ཡུལ་སྡེ་བྱིང་གིས་
ཀྱང་གདན་འདྲེན་སྐབས་སུ་རང་རང་གི་བློ་དང་བསྟུན་པའི་བྱིན་རླབས་བཀའ་
བསྒོ། བྱང་འདབ། བསྔོ་སྨོན་སོགས་གང་དགོས་ཀྱིས་རེ་བ་ཚུལ་བཞིན་དུ་བསྐང་།
-326 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སོ་སོས་འབུལ་བ་བཟབས་ཤིང་རྒྱས་པ་འབྱོར། ཡུལ་དེའི་སྦྱིན་བདག་རྒྱ་ཚང་
ཞེས་གྲགས་པས་གདན་འདྲེན་པར་ཞག་འདུག་བྱས། མཆོད་ཁང་ལ་རབ་གནས་
དང་དབང་བཀའ་བཟབས་པར་བྱས་ཤིང་ཞབས་ཏོག་བསྙེན་བཀུར་ཡང་བཟང་།
དེ་ཕྱོགས་ཀྱི་དངོས་རྫས་རྣམས་ཀྱི་ཐོག་ནས་དགོན་དེར་བསྟན་སྲིད་སྐུ་རིམ་གཙོ་
བོར་སྨོས་སོ་སོར་གནང་སྟེར་གང་དགོས་རྒྱས་པར་ཕུལ། གཞན་ཡང་ཡུལ་དེར་
ཡོད་དང་ ཕྱོགས་མཐའ་ནས་འོངས་པའི་དད་ལྡན་སེར་སྐྱ་རྣམས་ཀྱི་བསམ་པ་
རྫོགས་པར་ཞུས་ཐོག །ཡུལ་དེ་དང་ཉེ་ཞིང་ཡོངས་གྲགས་ཀྱིས་ཕྱུག་སར་སྤེ་ཐང་
ཨུ་རྒྱན་རྡོ་རྗེ་ཕ་བུས་གདན་དྲངས་ཞག་གཅིག་བསྡད། ལྷ་ཁང་གསར་བཞེངས་
དང་བཀའ་འགྱུར་རྣམས་ལ་རབ་གནས་དང༌། དབང་བཀའ་བྱང་འདབ་རྒྱས་པར་
བྱས་ཏེ་དངུལ་བྲེ་ཆེན་གྱིས་གཙོས་བརྒྱ་འབུལ་ཕྱེད་གཉིས་དངོས་པོ་བཟང་ཞིང་
ཞབས་ཏོག་བཟབས། དེ་ཞོར་ཁྱིམ་མཚེས་སུ་ཡོད་པའི་དུད་ ཁ་ཤས་ཀྱིས་ཀྱང་
འབུལ་བ་བཟང༌། དེ་ནས་སྤྲེ་ཁུའི་གྲུ་ལས་བདེ་བར་ཐོན་ཏེ་སྤྲེ་ཁུའི་སྦྱིན་བདག་
རྣམས་ཀྱི་རེ་བ་བསྐང་ཞིང་གདན་འདྲེན་ཞབས་ཏོག་འབུལ་བ་ལེགས་པར་གདའ།
དེ་ཞོར་བཀྲ་ཤིས་སྒང་ཞེས་པ་སྔ་སོར་བླ་ཆེན་འཕགས་པའི་གདན་ས་ལ་དེ་རྗེས་
མཉམ་མེད་འབྲི་ཁུང་པའི་རྗེས་འཇུག་རྣམས་ཀྱིས་བསྐྱངས་པའི་དགོན་གནས་
དེར་སོང་། གནས་དེའི་གཙུག་ལག་ཁང་གི་ལྡེབ་རིས་ལ་བླ་ཆེན་འཕགས་པའི་སྐུ་
བརྙན་བྱིན་རླབས་ཆེ་བ་གཙོ་བོར་བཞུགས། རྟེན་གྱི་གཙོ་བོ་རྒྱ་ནག་ནས་གདན་
དྲངས་པའི་བཀའ་གདམས་གདུང་རྟེན་མི་ཚད་ལས་ལྷག་པ་བཀྲ་ཤིས་འོད་འབར་
དུ་གྲགས་པ། མཇལ་བ་ཙམ་གྱིས་འཇའ་འོད་འཕྲོ་བཞིན་འགྲན་ཟླ་བྲལ་བ་དང༌།
གཞན་ཡང་རྟེན་ཁ་ཤས་དང་གསུང་རྟེན་བསྟན་འགྱུར་གྱིས་གཙོས་གླེགས་བམ་
- 327 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
སུམ་བརྒྱ་སྐོར་བཞུགས་པ་དང༌། གནས་བདག་ཨ་ཕྱི་ལྷ་མོ་བཅས་འདུག་པར།
དེང་སང་དགའ་ལྡན་པས་བདག་ཏུ་བྱས་པས་བཀྲ་ཤིས་སྒང་བླ་མ་ཟེར་བ་ཇག་
མེའམ་དེའི་འཁོར་གང་ རིགས་བབ་ པའི་ སྐུ་རྟེན་ཞིག་འདུག་ པས་གཙོས་སྦྱིན་
བདག་རྣམས་ལ་དབང་བྱིན་རླབས་ཀྱི་རིམ་པ་དང༌། གཙུག་ལག་ཁང་ཕྱི་ནང་དུ་
མེ་ཏོག་འཐོར་ཞིང་བསྟན་འགྲོར་བདེ་སྐྱིད་འབྱུང་བའི་སྨོན་ལམ་བཏབ། བསྙེན་
བཀུར་ འབུལ་ བ་ བཟབས་ པར་ གདའ། ཁྲི་ འདུའི་ བླ་ དགོན་ དཔོན་ཁག་ སྦྱིན་
བདག་རྣམས་ཀྱིས་ཐུགས་བཞེད་ལྟར་ཁྲི་འདུར་འགྲོ་ལམ་དུ་བསེ་ཁོག་གི་བླ་མ་
དཔོན་པོ་དང་། དཔོན་ཨེར་རཱན་གྱི་ཡུལ་དུ་གདན་དྲངས་ཞག་ལྔ་བསྡད་པར་སོ་
སོས་ གདན་འདྲེན་གྱི་ཐོག་ རྗེས་གནང༌། བྱང་འདབ། བསྔོ་སྨོན། སྐྱབས་འགྲོའི་
སྡོམ་པ་དང༌། དགྲ་ལྷ་བསང་མཆོད་སོགས་གང་དགོས་བྱས་པར། གསེར་གྱིས་
གཙོས་འབུལ་བ་རྒྱས་པར་འབྱོར། ཇི་ལྟར་འོས་པའི་གནང་སྟེར་ཀྱང་བྱས། སྤང་
ཤར་ཉ་མཚོ་སྤྲུལ་སྐུ་ངེད་སྤང་ཤར་དགོན་དུ་འགྲོ་སྐབས་གནས་དེར་མ་བཞུགས་
སྟབས་ཡུལ་དེར་ཕེབས་བྱུང་བར་དབང་དང་བཀའ་བསྒོ་བརྫང་བརྡར་ཞུས་པས་
དགེས་པར་གྱུར། ཁེལ་ལ་ཟེར་བ་བརྒལ་ཏེ་སོང་བས་ལ་ཕར་ནང་ན་ཁྲི་འདུའི་
སེར་སྐྱ་ཚང་མའི་རྟ་པ་བརྒྱ་ཕྱེད་གཉིས་ཙམ་གྱིས་བསུ་བ་དང༌། ཇ་འདྲེན་གྱི་
འབུལ་བ་མཇལ་དར་ཤིན་ཏུ་བཟབས་པར་འབྱོར། །ཐོག་མར་བླ་ཆེན་བློ་གྲོས་
ཕུན་ཚོགས་ཁུ་དབོན་གྱིས་པད་ལུང་སྒར་དུ་གདན་དྲངས་པར་སོང་ནས་ཞག་
གསུམ་བསྡད། རབ་གནས་དབང་རྗེས་གནང་སོགས་ཐུགས་བཞེད་ལྟར་ཕུལ། །
གསེར་ དངུལ་ ཇ་དར་ གོས་ གསུམ། རྟ་དྲེའུ མཛོ་ གཡག །མཆོད་ཆ། ཐབ་ཆས་
འཁོར། ཕྲུག་སོགས་བརྒྱ་ཕྲག་གཉིས་ཙམ་གནང་། དེ་ལས་བྱུང་བའི་དགེ་བ་གང་
- 328 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མཆིས་རྫོགས་བྱང་དུ་བསྔོས། ཡུལ་དེ་ཕྱོགས་ཀྱི་སྦྱིན་བདག་ཁེས་པ་ཁག །སྤུ་རུ་
ཁག་གིས་གཙོས་སྦྱིན་བདག་རྣམས་ཀྱིས་འབུལ་བ་གདན་འདྲེན་བྱས་པར་ཇི་ལྟར་
བསམས་པ་ལྟར་བློ་ཁེངས་པར་བགྱིས་ཏེ་དངོས་ཚོགས་དཔག་མེད་ཕུལ་བར་
འཁོར་གསུམ་མི་དམིགས་པའི་བསྔོ་བའི་རྒྱས་བཏབ། ཡུལ་ཕྱོགས་དེར་ཆོས་སྒར་
ཉིན་བདུན་བྱས་པར་བླ་ཆེན་བློ་གྲོས་ཕུན་ཚོགས་པས་ལུགས་གཉིས་ཀྱི་སྒོ་ནས་
ཁྲོམ་ཚོགས་སེར་སྐྱ་ཕོ་མོར་གསུང་ཚོགས་ཡུན་རིང་དུ་འགོར་བ་ཞིག་ཀྱང་མཛད་
སོང་། དེ་མཚམས་དགོན་གསར་འགྲུབ་དགོན་པའི་མགོན་ཁང་དུ་གུར་ལྷ་བརྒྱད་
ཆེ་ལེགས་གསར་བཞེངས་སྔོན་ངེད་རང་གིས་བཀོད་པ་བྱས་ལྟར་གྲུབ་ཚུལ་གྱི་རྒྱུ་
མཚན་བྱུང་བ་དེ་ལ་མེ་ཏོག་འཐོར་བ་དང༌། རྟེན་གཏོར་གསར་བཞེངས་བསྒྲུབ་
དགོས་ ཚུལ་སོགས་ཞིབ་རྒྱས་སུ་ བླ་ཆོས་ཕེབས་ པར་ ཁས་ བླངས་ཏེ་སོང༌། རྟ་
བསུས་ཇ་འདྲེན་འདུས་པ་རྒྱ་མཚོའི་སེར་ཕྲེང་བཅས་ལེགས་པར་མཛད། དགོན་
དེ་ཉིད་དུ་ཞག་ལྔ་བསྡད་དེ་ཆོས་དབང་ཉིན་རེར་སེར་སྐྱ་ཡོངས་ལ་བྱས། མགོན་
ཁང་དུ་རྟེན་གཏོར་བཙུགས་པ་དང་། མགོན་པོའི་སྐུ་བརྙན་རྣམས་ལ་རབ་གནས་
དང་གཞན་ཡང་དབང་ལུང་སོགས་སྐབས་སུ་གང་བབ་ཕུལ། སེར་སྐྱ་ཀུན་གྱིས་
འབུལ་བ་སྦོམ་ཆེ་བར་མཆིས། བསྟན་སྲིད་ལ་དམིགས་པའི་རིམ་གྲོའི་རྟེན་དང༌།
མཆོག་དམན་སྤྱིར་གང་འཚམ་གྱི་སྟེར་སྦྱིན་རྒྱས་པར་བགྱིས། ཡུལ་ཕྱོགས་དེ་དག་
ཏུ་ལོའི་དབྱར་མེ་ཏོག་ཤིན་ཏུ་རྒྱས་ཤིང་མེ་ཏོག་གི་ཁ་དོག་ལན་གཉིས་གསུམ་དུ་
འགྱུར་བ་སྐྱེ་བོ་ཡོངས་གྲགས་ཀྱིས་ལབ་འདུག་པ་བདེན་པར་སྙམ། དེ་ཞོར་ཡུལ་
ཕྱོགས་གཞན་དག་ཏུའང་ཕན་བདེ་སྤེལ་བའི་ཕྱིར་སོང་སྟེ་ཇི་ལྟར་འོས་པའི་རིགས་
ལ་འབད། ལམ་བར་དུ་ལུག་ཚེ་ཐར་ཁ་ཤས་བསླུས་ཤིང་ རིམ་གྱིས་སྐལ་བཟང་
- 329 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དགོན་ནས་འདུས་ཚོགས་རྒྱ་མཚོས་མཆོད་པའི་བྱེ་བྲག་དང་དམ་ཅན་སྲུང་མའི་
སྣང་བརྙན་དུ་མས་མདུན་ནས་བདར་ཏེ་གཙུག་ལག་ཁང་དུ་སོང་། མཎྜལ་བརྟན་
བཞུགས་མཇལ་དར་ཞབས་ཏོག་བཟབས་ཞིང་ཞག་བདུན་ཁྲོམ་ཚོགས་ལ་ཆོས་
འབྲེལ་རེ་དང༌། བླ་མ་དགེ་འདུན་རྣམས་ལ་དཔལ་དགེས་པ་རྡོ་རྗེའི་རྡུལ་ཚོན་གྱི་
དཀྱིལ་འཁོར་དུ་དབང་བསྐུར་བ་དང་། ཟབ་མོ་ལུས་ཀྱི་དཀྱིལ་འཁོར་དུ་དབང་
བསྐུར་བ། གཞན་ཡང་ནཱ་རོ་མཁའ་སྤྱོད། ལམ་ཟབ་ཕྱི་ནང་། གུར་ཞལ་གཙོ་བོར་
གྱུར་པའི་དམ་ཅན་སྲུང་མའི་རྗེས་གནང་ལུང་སོགས་གང་མང་དུ་ཕུལ་ཞིང༌། ཁྲོམ་
ཚོགས་སེར་སྐྱ་བྱིང་ལ་སྐབས་སུ་གང་བབ་ཀྱི་རྗེས་གནང༌། བྱིན་རླབས། བཀའ་
བསྒོ། སྐྱབས་འགྲོའི་སྡོམ་པ་སོགས་གང་དགོས་དང༌། ཡུལ་ཕྱོགས་དེ་རྣམས་སུ་
བདེ་སྐྱིད་སྤེལ་ཕྱིར་ཀླུ་དབང་རྒྱལ་པོའི་སྒོ་ནས་ཀླུ་ནད་ཞི་བའི་བུམ་གཏེར་ལྔ་བརྒྱ་
སྐོར་ དང༌ ། མགོན་དཀར་ དང་ ཛམྦྷ་ ལ་ ལ་ སོགས་ ཀྱི་ནོར་ བུམ་ སྟོང་ དུ་ ཉེ་ བ་
བསྒྲུབས་ཏེ་སོ་སོར་འབུལ་བ་དང་། གཙུག་ལག་ཁང་གི་སྒོ་ཁང་སོགས་ཉམས་གསོ་
དགོས་རིགས་ཀྱི་བཀོད་པ་དང༌། བསྟན་སྲིད་ལ་དམིགས་པའི་ལུགས་གཉིས་ཀྱི་
བཀོད་པ་གང་དགོས། ཁྲི་འདུ་དང་དྭའུའི་སྡེ་དོན་གྱི་ལེགས་འདུམ་བགྱིས། དེར་
བཞུགས་ཀྱི་བླ་ཆེན་བློ་གྲོས་ཕུན་ཚོགས། ཀུན་སྤངས་སངས་རྒྱས་ཡེ་ཤེས། ཆོས་
རྗེ་ཚུལ་ཁྲིམས་དབང་ཕྱུག །ལྷོ་དྲུང་སྤྲུལ་སྐུ། སྒ་ཨ་གཉན་དམ་པའི་དབོན་པོ་ཀ་
དྲུག་ཚང་དང་ཀུན་དགའ་རྒྱལ་མཚན་གྱིས་གཙོས་གཞན་ཡང་དབུ་ཆོས་དགེ་སློང་
དད་ལྡན་སྦྱིན་བདག་རྣམས་སོ་སོས་གདན་འདྲེན་ཞག་སྡོད་ཀྱི་ཐོག་དབང་རྗེས་
གནང༌། ལུང་ཁྲིད། བྱིན་རླབས་བཀའ་བསྒོ། རི་ཁྲུས། རབ་གནས་སོགས་ཇི་ལྟར་
དགོས་པ་རྣམས་ཚུལ་བཞིན་བསྒྲུབ་ཏེ་ལེགས་གསོལ་དུ་སྐུ་གསུང་ཐུགས་རྟེན།
-330 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མཆོད་རྫས། གསེར་དངུལ། ཇ་ དར། གོས་ རས་ཕྲུག །བྱེ་རུ། སྤོས་ཤེལ། གོ་ཆ།
རྟ་དྲེའུ། མཛོ་གཡག་དཔག་ཏུ་མེད་པ་དང་ཞབས་ཏོག་གི་རིམ་པ་བཟབས། ལར་
དེ་སྐབས་སྒ་སྟོད་ཕྱོགས་ཀྱི་དགོན་སྡེ་དཔོན་འགོ་ཡོན་བདག་གང་སྤྱིར་རྨི་ལམ་
བཟང་ངན་སྣ་ཚོགས་ཞིག་བྱུང་རུང་འདྲི་ཚོད་ནི་ཅི་ལ་ཡོད་ཅིང་། ཁྲི་འདུར་ཆོས་
སྒར་གྱི་དུས་སུ་ནུབ་གཅིག་ལུང་པ་བཟང་པོ་སྤང་ལྗང་གིས་བརྒྱན་པ་ཞིག་ཕུར་སོང་
བའི་རི་ངོས་ཞིག་ལ་ཁང་བཟང་ཡིད་དུ་འོང་བ་ཞིག་འདུག་ཅིང་། དེར་སོང་བས་
ཁང་བཟང་གི་ནང་ན་འཇའ་འོད་ཀྱི་དབུས་སུ་ཇོ་བོ་ཁརྨ་པཱ་ཎི་བྱིས་པ་ལོ་བརྒྱད་ཀྱི་
ཚུལ་ཅན། ཕྱག་གཡས་པའི་མཐིལ་ནས་བདུད་རྩིའི་རྒྱུན་བབ་ཅིང་ཞལ་ནས་
ཚིགས་སུ་བཅད་པ་བློ་ཀ་གཅིག་ལ་དོན་ཤིན་ཏུ་བཟང་པོ་ཞིག་གསུངས་ཀྱང་། དེ་
སྐབས་དཀོར་གྱི་བག་ཆགས་རྗེས་སུ་སྙེགས་པའི་བྲེལ་བས་གདམས་པ་ཟབ་མོ་
གནང་ཆུང་ངུ་ལུས་ཤིང་ ཡི་གེར་འབྲི་མ་ཐུབ་པས་འགྱོད་པ་ཆེ་བ་ཞིག་བྱུང༌།
གསོལ་བ་མང་པོ་བཏབ་པས་སྔར་གྱི་ཁརྨ་པཱ་ཎི་དེ་རིམ་གྱིས་བདེ་མཆོག་དཀར་
པོ་ཡབ་ཡུམ་དུ་སོང་བའི་ངང་ནས་གཉིད་སད་པ་བྱུང་ཞིང་གྲྭ་པ་རྣམས་ལ་འཕྲོས་
ཙམ་རེ་བྱས། དེ་ཉིན་ཡུལ་དེ་ནས་བུད་མེད་ཞིག་གིས་རབ་གནས་ཀྱི་སྐབས་སུ་ཉེ་
བར་མཁོ་བའི་རྒྱའི་མེ་ལོང་ཞབས་ར་ཅན། ནང་ན་དེ་བཞིན་གཤེགས་པའི་རིང་
སྲེལ་ཡོད་སྙམ་པ་ལེགས་པ་ཞིག་ཀྱང་ཕུལ་བྱུང་། དེ་མཚམས་སྔོན་རྒྱལ་བ་འབྲི་
གུང་པ་ཆེན་པོའི་བསྟི་གནས། ཁམས་ཇོ་རག་ཉག་གི་གཙུག་ལག་ཁང་དུ་གདན་
དྲངས་ཞག་གཅིག་བསྡད། སྔོན་གྱི་ལྷ་ཁང་ཤིན་ཏུ་སྤྲོས་ཤིང་ཆེ་བ་ཤིང་ཆ་སོགས་
བཟང་ལ་ཧ་ལམ་རྒྱ་བཟོའི་རྣམ་པ་ཅན་གྱི་ནང་དུ་ཐུབ་ཆེན་ཟངས་གསེར་ལས་
གྲུབ་ པ་ ཐོག་ ཚད་ ཀྱིས་ གཙོས་ ལི་ སྐུ་ མཆོད་ རྟེན་ མང་ བ་ དང༌ ། གཙང་ ཁང་
- 331 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཆེན་མོར་འཁོར་ལོ་བདེ་མཆོག་ཐོག་དཔངས་དང་མཉམ་པ་ལ་ཕྱག་ཆེན་བླ་བརྒྱུད་
མི་ཚད་ཆུང་ཙམ་བྱིན་རླབས་ཀྱི་གཟི་འོད་འབར་ཞིང་ཉམས་དོད་པས་བསྐོར་བ་
བཞུགས་ཤིང་། གནས་བདག་ཨ་ཕྱི་ལབ་སྒྲོན་མའི་སྐུ་བརྙན་མི་ཚད་ཆེ་བ་ཞིག་
བཞུགས་པར་སྦྱིན་བདག་རྣམས་ཀྱིས་རིན་པོ་ཆེའི་རིགས་མང་དུ་འབུལ་སྲོལ་ཡོད་
འདུག་པར་རྐུན་མ་གཉིས་ཀྱིས་དེ་ནས་དངུལ་རྡོ་ཚད་གཉིས་གསུམ་ཙམ་གྱི་དོད་
གནང་སྦྱིན་ཞུས་སོང་ནས་རྩད་མ་ཆོད་མུས་དེར་བཞུགས་ཀྱི་དགེ་འདུན་སྦྱིན་
བདག་རྣམས་ཀྱིས་རབ་གནས་དབང་བསྐུར་དང༌། ལྷག་པར་རྐུན་མ་དེ་མྱུར་དུ་
རྩད་ཆོད་པའི་ཕྲིན་བཅོལ་ཞུས་བྱུང་བར་དེ་བཞིན་གང་དགོས་ཀྱི་ཞབས་ཕྱི་སྙིང་
ཐག་པ་ནས་ཞུས་པས་ཞག་ཉི་ཤུ་སྐོར་ནས་རྐུན་མ་རྩད་ཆོད་རུང་དངོས་རྫས་ནི་མ་
ལོན་པ་འདྲ་ཞིང་རྐུན་མ་གཅིག་ནི་བཀྱིགས་ཉེས་ཀྱིས་ཨ་ཕྱི་མར་ཚོགས་མཆོད་དུ་
འབུལ་ཡོད་པ་འདྲ་བས་སྡིག་པ་དེ་ངེད་ལ་འོང་ལས་ཆེ། གཅིག་ངེད་ཀྱིས་ཚེ་ཐར་
དུ་བཏང་ཞིང་ཡུལ་དེར་ཡོད་པས་ཞབས་ཏོག་འབུལ་བ་བཟབས་པ་དང༌། ཕར་
ལའང་སོ་སོར་འོས་སུ་བབ་པའི་གནང་སྟེར་བྱས། སླར་ཡང་སྐལ་བཟང་དགོན་དུ་
འོངས་ཏེ་བསྟན་སྲིད་ལ་དམིགས་པའི་རྟེན་རྣམས་ལ་མཆོད་འབུལ་དང་རིམ་གྲོས་
གཙོས་སོ་སོར་གནང་སྟེར་གང་རྒྱས་ཕུལ། བླ་མ་རི་པ་རྣམས་དང་གདོང་སྣ་སོགས་
ཀྱིས་འབོད་པར་སོང་སྟེ་ཞག་འདུག་སོགས་བཞེད་འདོད་གང་ཡོད་བསྐང་རུང་།
བསམ་གཏན་པ་ལ་ལ་ཞིག་ནི་སྔོན་གྱི་དམ་པ་རྣམས་ཀྱི་རྗེས་སུ་འཇུག་ཅིང་དགེ་
སྦྱོར་ལ་བརྩོན་པར་མཆིས། ལ་ལ་དག་འདི་ཕྱི་གཉིས་ཡོད་ཀྱི་བྱ་བ་མགོ་སྙོམས་
པ་དང་། ཁ་ཅིག་ནི་ཀུན་སྤྱོད་མཛེས་ལ་ཆོས་བརྒྱད་དང་གྱོད་གཏམ་གྱིས་རྣམ་
གཡེང་སྒོམ་ལ་ཕུག་བཅས་ཏེ་བཞུགས་པའི་བག་ཆགས་ཀྱིས་ནུབ་མོ་འོད་གསལ་
-332 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གྱི་སྐབས་སུའང་དེའི་སྣང་བ་འཆར་བ་སོགས་མང་དུ་སྣང་། འོན་ཏེ་སྤྱིལ་བུར་
ཡུན་དུ་གཅགས་ པ་ནི་རྗེས་སུ་ཡི་རང་གི་གནས་སུ་གྱུར། རིམ་གྱིས་བཀྲ་ཤིས་
གླིང་དུ་སྒར་བརྒྱབས་ནས་ཆོས་ར་ཉིན་བདུན་དང༌། དེ་སྐོར་གྱི་སྐྱ་བོ་དཔོན་གྱིས་
གཙོས་པའི་སྡེ་རྣམས་ཀྱིས་གདན་འདྲེན་སོགས་ཡིད་ལ་གང་འདོད་ཀྱི་རེ་བ་ཚུལ་
བཞིན་བསྐང་། ངེད་ཀྱི་ཉེ་འགྲམ་དེར་ཟུར་མང་གཏེར་སྟོན་བླ་མ་གདུལ་བྱར་
ཕེབས་ཤིང་ཆོས་སྒར་གྱིས་འགྲོ་དོན་ཞིག་མཛད་མོས་འདུག་རུང་། ངེད་ཡོད་པ་
བཅས་སྟབས་འགྲིགས་བཟང་བ་ཞིག་བྱུང་མ་སོང་སྟེ། ངེད་རང་གིས་ཞབས་ཏོག་
སྣེ་ལེན་བཟང་བར་ཞུས། གདོང་ཕྲད་བླ་དགོན་གྱིས་འབོད་པར་སོང་། རྟ་བསུས་
མཇལ་དར། དགེ་འདུན་རྣམས་ ཀྱིས་ མཆོད་ པའི་ ཡོ་བྱད། དམ་ཅན་སྲུང་མའི་
ཚོགས་ཀྱིས་བསུ་བ་བཅས་གཙུག་ལག་ཁང་དུ་འབྱོར། མཎྜལ་བརྟན་བཞུགས་
སོགས་ཞབས་ཏོག་བཟང་བ་དང་། བླ་མ་བསྟན་འཛིན་རྒྱ་མཚོ། སྐུ་སྐྱེ་བཅས་ནས་
བླ་བྲང་དུ་ཇ་འདྲེན་འབུལ་བ་རྒྱ་ཆེ་བ་དང༌། དགོན་ཡུལ་འབྲོག་གསུམ་གྱིས་
འབུལ་བ་དཔག་ཏུ་མེད་པ་ཕུལ་བྱུང་། ལྷ་རྟེན་རྣམས་ལ་རབ་གནས་དང་གང་
འཚམ་ གྱི་དབང་ ལུང་ བྱིན་རླབས། སྐྱབས་ འགྲོའི་ སྡོམ་ པ་ འབོགས་ པ་ སོགས་
སྐབས་སུ་གང་བབ་དང༌། ལུགས་གཉིས་ཀྱི་སྤེལ་ལེགས་ཇི་ལྟར་དགོས་པ་དང་
བསྟན་འགྲོར་དམིགས་པའི་སྐུ་རིམ་གྱི་རྟེན་དང༌། བླ་མ་དགོན་པ་སྦྱིན་བདག་སོ་
སོར་བྱིན་རྟེན་གྱིས་གཙོས་འབུལ་སློག་འོས་བབ་གང་ཡོད་ཀྱི་རིགས་རྣམས་གྲུབ་
ཐོག །སླར་ཡང་བཀྲ་ཤིས་གླིང་དུ་སོང་ནས་མཇུག་གི་བྲེལ་བ་རྣམས་བཅད། དེ་
མཚམས་ངེད་རང་སྒར་པ་བཅས་བཏེག་པར། ཡུལ་དེའི་བླ་མ་དགོན་པ་དཔོན་
ཁག་སྦྱིན་བདག་རིགས་སེར་སྐྱ་ཉིས་བརྒྱ་སྐོར་གྱིས་རིམ་གྱི་སྐྱེལ་མ་དང་བཅས་
- 333 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཏེ། མི་རིང་དུ་ ཨ་གཉན་བླ་མ་ཀུན་དགའ་རྒྱལ་མཚན་གྱི་ཁྱིམ་ཚང་དཔོན་པོ་
རིན་ཆེན་མགོན་དུ་ཞག་འདུག་དང༌། རི་པ་བླ་མ་ཀུན་དགའ་ལྷུན་གྲུབ་ཀྱིས་སྤྱིལ་
བུར་གདན་དྲངས། གཞན་ཡང་ཡུལ་དེར་རྗེས་གནང་བྱིན་རླབས་སོགས་ཇི་ལྟར་
འདོད་པས་ཚིམ་པར་བྱས་ནས། མཆོད་རྟེན་དཀར་པོར་འགྲོ་རྩིས་འབྲི་ཆུར་དར་
བཟང་བ་ཞིག་མ་ཆགས་པར་ར་འོག་གྲུ་བུད་དེ། ར་འོག་ཕྱག་རྡོར་གྱིས་གཙོས་
ཡོན་བདག་རྣམས་ཀྱིས་གདན་འདྲེན་དང་འབུལ་བ་ཞབས་ཏོག་གཟབས་ཤིང༌།
རྗེས་གནང་བྱིན་རླབས་སོགས་ཁོ་རང་སོ་སོའི་བློ་དང་བསྟུན་པར་བྱས་ཏེ། ཐར་
ལམ་བླ་དགོན་དང་སྨར་གསུམ་སྡེ་བརྒྱད་ཀྱིས་གདན་འདྲེན་བྱས་པར་སོང་། རྟ་
བསུས་སུ་དབོན་རིན་པོ་ཆེ་བསོད་ནམས་དཔལ་གྲུབ། དྭའུ་སྤྲུལ་སྐུ་བྱམས་པ་ཡེ་
ཤེས་ མཆོག་ གྲུབ་ དཔོན་པོ་རྣམས་དང༌། དགོན་ གྱི་བན་ དཔོན་ རྒན་པོ། སྦྱིན་
བདག་བཅས་རྟ་པ་བདུན་ཅུ་སྐོར་ཇོ་ཚེ་འཕྲང་མགོར་འབྱོར། མཇལ་དར་དང་ཇ་
འདྲེན་རྒྱས་པར་མཆིས། གྲུ་ཁར་སྒར་བརྒྱབས་ཏེ་ཡུལ་དེ་ཉིད་ཀྱི་གཙོས་ཕྱོགས་
མཐའ་དག་ནས་འདུས་པ་བཅས་སེར་སྐྱ་སྟོང་ཕྲག་ཕྱེད་གཉིས་ཙམ་ལ་དབང་ཆོས་
དང༌། བར་མཚམས་དེར་སྨན་འཚོང་བླ་དགོན་ཡུལ་པ་བཅས་ཀྱིས་གདན་འདྲེན་
བྱུང་བར་འདོད་དོན་ལྟར་སོང་སྟེ ཐོག་མར་སྡེའི་ནང་དུ་སྦྱིན་བདག་བཀྲ་ཤིས་
ཕུན་ཚོགས་ཅན་དུ་ཞག་འདུག་དང༌། སྐྱེ་བོ་ཕོ་མོ་རྣམས་ལ་དབང་བྱིན་རླབས་
ཟབ་རྒྱས་བྱས་ཐོག་སོ་སོའི་གདན་འདྲེན་འབུལ་བ་ནི་རྒྱས་པར་བྱུང༌། དེའི་ཕྱི་
ཉིན་རི་ཁྲོད་དུ་སོང་བར་དར་འཕྱར་དུང་འབུད་སོགས་མཛད། དགོན་དེ་རི་ཤིན་
ཏུ་མཐོ་ཞིང་དབེན་གནས་གཞན་ལས་ལྷག་པ་དང་། བསམ་གཏན་པ་ཀུན་དགའ་
རིན་ཆེན་ཁུ་དབོན་གྱི་གཙོས་དགེས་པ་རྡོ་རྗེ་དང་ནཱ་རོ་མཁའ་སྤྱོད་ལ་ཉམས་ལེན་
- 334 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཤིན་ཏུ་བརྩོན་ པ་ རྒྱུན་མི་ཆད་ པ་ ཞིག་ ཡིན་ འདུག་ པར། ཞག་སྡོད་ ཐོག་ བྱིན་
རླབས། དབང་བཀའ། རབ་གནས། ཕྲིན་བཅོལ་བཅས་ཐུགས་ཀྱི་རེ་བ་གང་ཡོད་
བསྐང་ཞིང་། ལྷག་པར་རི་དྭགས་མང་པོ་གནས་པ་ཚེ་སྲོག་བསྐྱབ་པའི་བཅའ་ཁྲ་
དང་དམ་ཅན་སྲུང་མར་བཀའ་གཏད་ཀྱང་ཞུས། འབུལ་བ་སྣེ་ལེན་བཟབས་ཤིང༌།།
གད་ངོས་སོགས་སྦྱིན་བདག་ཁ་ཤས་ཀྱི་བསམ་པ་ཡང་ཚུལ་བཞིན་དུ་བསྐངས་ཏེ།
སླར་ཡང་སྒར་ཐོག་ཏུ་འོངས་ནས་བར་སྐབས་དེར་ར་ཐུང་ཐུབ་བསྟན་དར་རྒྱས་
གླིང་བླ་དགོན་གྱིས་གདན་དྲངས་པར་སོང༌། འདུས་པ་རྒྱ་མཚོས་སེར་ཕྲེང་དང་
དམ་ཅན་སྲུང་མའི་ཚོགས་ཀྱི་སྣང་བརྙན་མང་པོས་མདུན་ནས་བདར་ཏེ་གཙུག་
ལག་ཁང་དུ་ཕྱིན། མཎྜལ་བརྟན་བཞུགས་མཇལ་དར་གྱི་རིམ་པ་དང་ཞབས་ཏོག་
འབུལ་བ་རྒྱ་ཆེར་བསྩལ། བླ་མ་སངས་རྒྱས་རྒྱལ་མཚན་གྱིས་གདན་འདྲེན་འབུལ་
བ་རྒྱ་ཆེར་གནང་། ཞབས་ཏོག་བཟབས་པར་གདའ། གཞན་ཡང་དགོན་ནང་གི་
དགེ་སློང་རྣམས་དང༌། ཁུ་ཐོག །ལབ་སོ། ལབ་མདའ་བཅས་སྦྱིན་བདག་སོ་སོས་
གདན་འདྲེན་འབུལ་བ་བཟང་ཞིང་ཡུལ་དེར་དབང༌། བྱིན་རླབས། བཀའ་བསྒོ།
སྐྱབས་སྡོམ། རབ་གནས་སོགས་རང་རང་གི་ཐུགས་བཞེད་གང་ཡོད་ལྟར་བགྱིས།
ཡུལ་དེར་བསྟན་འགྲོར་ཕན་ཕྱིར་འགྲོ་མགོན་ཆོས་རྒྱལ་འཕགས་པའི་ཐུགས་དམ་
རྟེན་པུ་ཏྲ་ནག་པོའི་ཞལ་འབག་ལ་རྡོ་རྗེ་འཛིན་པ་ཡོངས་གྲགས་ཀྱིས་སྐབས་སུ་
གང་བབ་ལས། རང་དགར་བྱུང་རྒྱལ་དུ་སྣོད་མིན་དང་དམ་ཚིག་མི་ལྡན་པས་
མཇལ་མི་ཆོག་པའི་ཐམ་ཁའི་རྒྱས་བཏབ་ནས་ཕྲིན་ལས་ཀྱང་རྒྱས་པར་བཅོལ་
བས་དེ་ཕྱིན་དགོན་ཡུལ་དེ་དག་ཏུ་དགེ་མཚན་ཆེ་བའི་ལེགས་ལམ་ཆེ་བར་གྱུར།
དེའི་ཞོར་ལམ་དུ་རག་སྣ་ཁང་གིས་གདན་འདྲེན་གྲུབ་མཚམས། སླར་ཡང་སྒར་
- 335 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཐོག་ཏུ་སོང་སྟེ་བྲེལ་བ་རྣམས་རིམ་གྱིས་བཅད། ཡུལ་དེའི་ལྷ་མི་ཀུན་ལ་ལེགས་
གསོལ་དང་གཏང་རག་གི་ཕྱིར་དུ་དགྲ་ལྷ་བསང་མཆོད་རྒྱས་པར་བགྱིས་ཐོག །
དྭའུ་བླ་དགོན་གྱིས་གཙོས་རྟ་པ་ཉིས་བརྒྱ་སྐོར་གྱིས་འཕྱོར་ཆས་དང་བཅས་ནས་
བསང་སྐོར་བགྱིས་པས། ཡུལ་ གཞི་བཟང་ཞིང་རྟེན་འབྲེལ་ཆེ་ངེས་བྱུང༌། བར་
དེར་ཐག་ལུང་བླ་དགོན་གྱིས་གདན་དྲངས་པར་དགེ་འདུན་རྣམས་ཀྱིས་བསུ་བ་
སེར་ཕྲེང༌། དཔལ་མགོན་སྲུང་མའི་སྐུ་བརྙན་ཁྱད་པར་ཅན་རྣམས་ཀྱིས་བསུ་བ་
དང་བཅས་ཏེ་གཙུག་ལག་ཁང་དུ་སོང་། སླེབས་འཕྲལ་མཉམ་མེད་གོང་དཀར་རྡོ་
རྗེ་གདན་པའི་བཞེད་སྲོལ་ལྟར་རུ་འདྲེན་སྡེ་བཞིའི་འཆམ་དང༌། མཎྜལ་བརྟན་
བཞུགས་མཇལ་དར་སོགས་ངོ་མཚར་ཆེ་བར་མཆིས། །ཚོགས་པར་ རྗེས་གནང་
ཟབ་རྒྱས་ཕུལ། ཞབས་ཏོག་འབུལ་བ་བཀའ་དྲིན་ཆེ་བར་གནང་ཞིང་། བསྟན་པ་
རྒྱས་པའི་སྨོན་ལམ་དང༌། སྐབས་སུ་གང་བབ་ཀྱིས་སོ་སོར་བཀོད་པ་གང་དྲག་
བགྱིས། ཐག་ལུང་སྨོན་སྐྱིད་སྒར་དུ་དཔོན་རིན་པོ་ཆེ་བསོད་ནམས་དཔལ་གྲུབ་
ཀྱིས་འབོད་པར་མཛད་དེ་ཞག་གཅིག་བསྡད་པར་ཞབས་ཏོག་བཟང་ཞིང་འབུལ་
བ་རྒྱ་ཆེར་མཛད། ཆོས་རྗེ་ཀུན་དགའ་རྣམ་རྒྱལ་དེ་སྐབས་ཨེ་ཝཾ་དུ་འབུལ་སྐྱེལ་
ཐེབས་སོང་འདུག་རུང་། གནས་ནང་དུ་གཞིར་བཞུགས་གྲྭ་པ་རྣམས་ཀྱིས་ཞབས་
ཏོག་བཟབས། དགོན་གྱི་དགེ་སློང་རྣམས་སོ་སོས་གདན་འདྲེན་འབུལ་བ་དང༌།
ཡུལ་ པ་ ཁ་ཤས་ ཀྱིས་ ཁྱིམ་ ལ་ གདན་དྲངས་ཐོག་བསྙེན་ བཀུར་ བཟང་ ཞིང་།
གཞན་ཡང་ཐག་མགྲོན་གྱི་སྦྱིན་བདག་རྣམས་དང༌། འཛིན་ཕུར་དུང་འབུད་བླ་མ་
བསོད་ནམས་མཆོག་ལྡན་ཞིང་ཕེབས་པའི་ཞལ་ཆེམས་ལྟར་ངེད་ལ་གཟིམས་ཁང་
རྟེན་གསུམ་སྒར་ཆས་ཞིང་སོགས་འབུལ་བའི་སྟབས་ཀྱིས་སྒར་དེར་ཞག་སྡོད་
-336 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཀྱིས་བྱང་སྲེག་དབང་བཀའ་དང་སླད་ཀྱི་དོ་དམ་ཞིབ་རྒྱས་བགྱིས། དེ་ཞོར་ཡོན་
བདག་རྣམས་ཀྱིས་འབོད་པ་དང་བསྙེན་བཀུར་རྒྱས་པ་བྱུང་། འཛིན་མདར་ཡོན་
བདག་ རྣམས་ ཀྱི་ སར་ ཞག་ འདུག་ སྐབས་ གདན་ འདྲེན་ འབུལ་ བ་བསྔོ་ རྟེན་
བཟབས་པ་བཅས་བྱས་ཐོག །དེ་འཕྲལ་དགོས་པ་རྣམས་གྲུབ་པར་བྱས་ནས།
སྒར་པ་བྱིང་སྐྱེ་དགུ་དོན་གྲུབ་གླིང་དུ་བརྫངས་ཏེ་ངེད་རང་དཔོན་གཡོག་རགས་
བསྡུས་སྤར་ཁྱིམ་དུ་སོང་། ཞག་གསུམ་བསྡད་དེ་སོ་སོས་གདན་འདྲེན་བྱས་པར་
དབང་བཀའ་བྱིན་རླབས་གང་དགོས་ཀྱིས་རེ་བ་ཁེངས་པར་བྱས། སྡེ་སྤྱི་ནས་སྤྱི་
འབུལ་བརྒྱ་ཕྲག་གསུམ་ཙམ་དང་སྒེར་གྱི་འབུལ་བ་བཅས་བཟབས། རིམ་གྱིས་
རག་ཉག་སྡེ་རྣམས་བརྒྱུད་དེ་ལམ་བར་དུ་སོ་སོའི་བསྔོ་རྟེན་མཇལ་དར་བྱུང་བར་
བྱིན་རླབས་བཀའ་བསྒོ་སྐབས་སུ་གང་བབ་བགྱིས་ནས་འགག་ལྷ་ཅོག་གི་དགོན་
དུ་མང་ ཇ་འགྱེད་བཅས་བསྐུར། རབ་ལས་བརྒལ་ཏེ་དོན་གྲུབ་གླིང་དུ་སོང་།
དགོན་ནས་སེར་ཕྲེང་རྟ་བསུས་ཀྱིས་སྡུན་ནས་དྲངས་ཏེ་གཙུག་ལག་ཁང་དུ་སོང་
བར་མཎྜལ་མཇལ་དར་སོགས་རྒྱས་པར་གནང་། སྒར་པ་བྱིང་སྔར་ནས་ཆོས་སྒར་
གྱི་མུས་རྐྱང་ལུང་ཁུག་ཏུ་བསྡད། དགོན་དེར་ཞག་བཅུ་སྐོར་བསྡད་ཚེ་ཀྱེ་རྡོ་རྗེའི་
རྒྱུད་དབང༌། ལམ་དབང༌། མཁའ་སྤྱོད། ལམ་ཟབ་ཕྱི་ནང༌། ཆོས་སྲུང་ནོར་ལྷས་
གཙོས་རྗེས་གནང་གང་མང་ཕུལ། དགོན་གྱི་ཕྱི་ནང་རྣམས་སུ་མེ་ཏོག་འཐོར་བ་
སོགས་ཟབ་རྒྱས་ཞུས། དྭའུ་བླ་བྲང་དང༌། ཀུན་སྤངས་དཀོན་མཆོག་རྒྱལ་མཚན་
དང༌། ཚེ་མཚམས་པ་ཁག་དགེ་སློང་སོ་སོས་གདན་འདྲེན་འབུལ་བ། སྤྱི་སོ་ནས་
བརྒྱ་འབུལ་ཕྱེད་གཉིས་ཙམ་དང༌། ཡུལ་འབྲོག་སོ་སོས་བསྔོ་རྟེན་བྱང་ཞུས་དང་
འབུལ་བ་སོགས་བློས་མི་འཁྱུད་པ་འབྱོར། སེར་སྐྱ་སྟོང་ཕྲག་གཉིས་སྐོར་ལ་ཆོས་
- 337 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དབང་ ཉིན་བདུན་ བྱས། བཀྲ་ཤིས་པའི་དགེ་མཚན་ཆེ་བར་བྱུང་། ཁྲ་འགུ་བླ་
དགོན་གྱིས་ཇ་འདྲེན་འབྱོར་ཞིང་མང་འགྱེད་རྟེན་དང་བླ་ཁག་རྣམས་ལ་མཇལ་
སློག་བཟབས་པར་ཕུལ། སྐབས་དེར་བླ་མ་མེ་རྒན་དཔོན་པོའི་བསྙུང་གཞི་ལྕི་
བར་ འདུག་ པར་ དབང་ བཀའ་ ཅི་ དགོས་ དང༌ འཆི་ བླུ། རྡོ་ རྗེ་ འཇིགས་བྱེད་ ཀྱི་
གཏོར་བཟློག་རྣམས་ཀྱི་ཞབས་ཕྱི་ངེད་རང་ནས་བསྒྲུབ་རུང༌། དེ་སྐབས་བླ་བྲང་
གི་གསོལ་ཐབ་ནང་གི་གྲབ་གདུང་རྣམས་ནས་ཆུ་འབབ་པ་དང༌། གཏོར་བཟློག་
གི་ཉིན་ལྕགས་མཁར་རླུང་ཆེ་བའི་སྟབས་ཀྱིས་བཟུང་འདུག་དགོས་པ་བྱུང་ཞིང་།
ཆུའི་ཐིགས་པ་མང་དུ་འབབ་པ་ལ། ངོས་ཀྱི་བགེགས་བསྐྲད་དང་མེ་ཏོག་གཏོར་
བས་རིམ་གྱིས་ཇེ་དཀོན་དུ་སོང་ནས་རྒྱབ་སོར་མ་བབ་པ་འདུག་སྐད། ངེད་རང་
གིས་ཀྱང་དགོན་དེ་ཉིད་དང་གཞན་ཡང་ཕྱོགས་མཐའ་དགོན་པའི་རིས་སུ་མ་གྱུར་
པར་སྐབས་སུ་གང་བབས་ཀྱིས་བསྟན་པ་སྤྱི་སྒོས་ལ་དམིགས་པའི་སྐུ་རིམ་གྱི་རྟེན་
རྒྱས་པར་ཕུལ། སྲིབས་ཕུ་མདའི་གདན་འདྲེན་བྱུང་རུང་སླར་འོང་བའི་རྟེན་འབྲེལ་
ཞུས་ཤིང་སོ་སོར་སྐུ་རིམ་རྟེན་དང་རྟེན་གྱི་རིམ་པ་དང༌། ཁྱད་པར་བླ་རྒན་ཚེ་
མཚམས་པ་སངས་རྒྱས་བློ་གྲོས་ལ་དད་རྟེན་དུ་ངེད་རང་གི་རྒྱུན་གོན་གྱི་གཟན་
གོས་ཞིག་ཀྱང་ཕུལ། དེ་གའི་ཕྱོགས་སྟོད་སྨད་ནས་བྱུང་བའི་ཇ་དོས་ཀྱི་རིགས་
ཕོན་ཆེ་བ་རྣམས་དེ་ཉིད་དུ་གཏམས་ཤིང་སྒར་ཆེན་ཚང་མ་བཏེག་སྟེ། དཱའུ་བླ་
དགོན་གྱིས་སྐྱེལ་མ་ཁྲ་འགུ་ཟམ་ཁ་བར་བྱས། ར་དཱ་དཔོན་གྱི་རུ་ཐོག་ཏུ་ཞག་
གཅིག་བསྡད་པར་དད་ཞེན་བཟང༌། བུ་ཆེན་དཔོན་ཚང་དང་སྤང་ཐང་སྨད་ཀྱི་ཡོན་
བདག་ཐམས་ཅད་ཀྱིས་ཀྱང་སྣེ་ལེན་བཟང་བ་དང༌། དེ་ཞོར་བན་ཆེན་མདའི་བླ་
བྲང་དུ་ཉག་གཤིས་སྤྲུལ་སྐུ་དང་གྲྭ་ཚང་བཅས་ཀྱིས་གདན་དྲངས། ཞབས་ཏོག་
-338 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འབུལ་བ་བཟང་ཞིང་མེ་ཏོག་འཐོར་བ་དང་། རྗེས་གནང་ཞིག་བླ་མ་གྲྭ་ཚང་རྣམས་
ལ་ཕུལ། རིན་ཆེན་གླིང་དུ་འོང་དགོས་ཚུལ་ནན་གྱིས་བྱུང་རུང་བྲེལ་བའི་སྟབས་
ཀྱིས་མ་སླེབས་ཤིང་བླ་དགོན་རྣམས་ཁྲ་ལེབ་ཏུ་ཕེབས་པར་ཞུས་ནས། དེ་གར་
སེར་ སྐྱ་ ཐམས་ ཅད་ ལ་ རྗེས་ གནང༌། བྱིན་ རླབས། འཐོར་ ནས། སྐྱབས་ སྡོམ་
སྐབས་སུ་གང་བབ་བྱས། གནས་ཆུང་ཁང་གིས་གཙོས་ཡོན་བདག་སོ་སོས་གདན་
འདྲེན་འབུལ་བ་རྒྱ་ཆེར་ཕུལ། དེ་ཡན་ཁྲི་འདུ་ཚུན་གྱི་སླར་དབུས་སུ་ཕེར་ངེས་ཀྱི་
མཛོ་ཡག་སུམ་བརྒྱ་སྐོར་ཡོད་པ་རྣམས་དྭའུ་སྟོད་སྨད་ཀྱི་ཡོན་བདག་ཁག་བརྒྱད་
དང༌། དེ་འཕྲོས་ཁྲ་བོ་སྒང་དུ་བཙུན་མ་ཀུན་དགའ་དཔལ་མོ་དང་ཀུན་དགའ་ཆོས་
སྐྱིད་གཉིས་སུ་གཏམས། དེ་ནས་སོང་སྟེ་འབམ་ཐང་དུ་ཞག་གཅིག་བསྡད། ཞང་
འགུ་དགོན་པ་དང་ཕྱོགས་ཀྱི་ཡུལ་པ་ཐམས་ཅད་ཀྱི་རེ་བ་བསྐང་། འབུལ་བ་
བཟང་ཞིང་གྲོགས་དན་རྣམ་དག་བསྒྲུབས། དམར་མགྲིན་དུ་ལམ་ཞོར་གྱི་བྱིན་
རླབས་དང༌། སྦྱིན་བདག་གར་བ་ཁག་དང་འབམ་ལེ་དགོན་ཞེས་པ་དགོན་ལྡན་མ་
བཀའ་བཅུ་སངས་རྒྱས་དཔལ་ཞེས་པས་བཏབ་པར་གདན་དྲངས། དར་འཕྱར་
དུང་འབུད་དང་སེར་ཕྲེང་མཇལ་དར་བསྙེན་བཀུར་འབུལ་བ་སེར་སྐྱ་ཐམས་ཅད་
ཀྱིས་བཟབས། ལུགས་ཟུང་གི་བཀོད་འདོམས་དང༌ སྐུ་རིམ་རྟེན་རྒྱས་པར་ཕུལ།
ཡུལ་ཁག་བཞི་དང་ར་དྭ་བ་ཕྱིན་གྱི་སྡེ་ཁག་སོ་སོས་གདན་འདྲེན་འབུལ་བ་བཟང་།
འདམ་ཐོག་དགོན་དུ་བོས་པར་ཕྱིན་ཏེ་གཡག་སྙིང་ནས་བཟུང་འདུས་ཚོགས་ཀྱིས་
མཆོད་པའི་བྱེ་བྲག་དང་བསྟན་སྲུང་རྒྱ་མཚོའི་འཆམ་སྐུ་རྣམས་ཀྱིས་བསུ་བ་མཛད།
རིམ་གྱིས་གཙུག་ལག་ཁང་ག་ལ་བ་དེར་སོང་སྟེ་ཁྲི་ཐོག་ཏུ་སླེབས་འཕྲལ་མཎྜལ་
བརྟན་བཞུགས་མཇལ་དར་ཞབས་ཏོག་དང༌། བསྙེན་བཀུར་གྱི་འབུལ་བ་སྤྱི་སྒོས་
- 339 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གང་ནས་རྒྱས་པར་བསྩལ། འདུག་གནས་གཙང་བའི་ཁྱིམ་དུ་བསྡད། དགོན་དེར་
དབང་རྗེས་གནང་། རབ་གནས། བྱིན་རླབས་གང་དགོས་ཀྱིས་ཐུགས་བཞེད་བསྐང༌།
ས་སྐྱའི་སྒར་པ་བླ་མ་ཆོས་གྲགས་ཀྱི་སྒར་དུ་དཔོན་བཅས་ཀྱིས་གཙོས་ཡུལ་དེའི་
དེ་སྐོར་ཐམས་ཅད་ཀྱིས་གདན་འདྲེན་འབུལ་བ་དཔག་མེད་བགྱིས་ཏེ་དྲི་སྒང་བྱས་
འོང་། ཡོན་བདག་རྣམས་ཀྱི་བསམ་པ་བསྐང་བར་སྣེ་ལེན་བཟབས། དྲན་ཐང་ལྷ་
ཁང་དུ་འབོད་འདུག་པར་ཡང་སོང་། དྲན་ཐང་པ་གློ་གྱེས་དགོན་པར་བཅས་ཡན་
མན་གཉིས་ཆར་ནས་བསུ་བ་སེར་ཕྲེང་དང་མཎྜལ་བརྟན་བཞུགས་ཀྱིས་མཚོན་སྣེ་
ལེན་བཟབས། ཆོས་དབང་ཞག་གསུམ་དང་ཇོ་བོ་སྨྲ་ཏི་ཛྙཱ་ནའི་གདུང་འབུམ་ལ་
རབ་གནས་མཆོད་འབུལ་དང་སྐོར་བའི་ཕན་ཡོན་བཤད་དེ་དགེ་བསྐུལ་རྒྱས་པར་
ཞུས། ཡུལ་དེ་ཉིད་ཀྱིས་གཙོས་ཉེ་སྐོར་ཐམས་ཅད་ཀྱིས་གདན་འདྲེན་དང་བསྔོ་
རྟེན་འབུལ་བཟབས་པར་མཆིས། སྦྱིན་བདག་རྣམས་ཀྱི་བློ་དང་བསྟན་པའི་བྱིན་
རླབས་ བཀའ་བསྒོ། དབང་བཀའ། བྱང་ འདབ་བསྔོ་བ་གང་དྲག་བགྱིས། འབྲི་
གུང་གློ་གྱེས་བླ་དགོན་གྱིས་ཀྱང་དད་འདུན་ཆེ་ཞིང་སྣེ་ལེན་བཟང་བར་གདའ།
བསྡོངས་འཛོམ་ཡོན་བདག་རྣམས་ཀྱིས་སྔ་ཕྱིར་བསམ་པ་བཟང་ཞིང་གྲོགས་དན་
རྟག་ཏུ་དྲིན་ཆེ་བ་བྱུང་། ས་དཀར་བསམ་འགྲུབ་དགོན་དུ་འོང་དགོས་ཚུལ་བྱུང་བ་
ལྟར་སོང༌། སྡེ་དགེའི་སྐུ་ཚབ་ཨ་དྲན་བུ་ བསོད་ནམས་རྒྱལ་ མཚན་ གྱིས་སྦྱིན་
བདག་མཛད་པའི་རྟ་བསུས་ཇ་འདྲེན། འདུས་པ་རིན་པོ་ཆེའི་སེར་ཕྲེང་རྒྱས་ཤིང་
དམ་ཅན་སྲུང་མའི་སྐུ་བརྙན་བཅས་ཀྱིས་མདུན་ནས་བསྟར་པ་དང་བཅས་ཏེ།
ཐོག་མར་གཙུག་ལག་ཁང་དུ་མཇལ་དར། ཇ་དང་གྲོ་མ་མར་ཁུ་བཅས་བཟབས་
ཤིང༌། འདུག་གནས་བླ་མ་ཀུན་དགའ་རྒྱལ་མཚན་སར་ཞག་སྡོད་དང༌། དབང་
0
- 340 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཆོས་ བྱིན་རླབས། གསེར་ གདུང་ རིན་པོ་ཆེ་ རབ་གནས་དང༌། གདན་འདྲེན་བྱང་
འདབ་བློ་དང་བསྟུན་པ་བྱས། བསྟན་སྲིད་ལ་དམིགས་པའི་སྐུ་རིམ་ཚེ་ཆོག་སྟོང་ཆོག་
དང༌། རྡོ་རྗེ་འཇིགས་བྱེད་ཀྱི་གཏོར་བཟློག །ཆོས་སྲུང་ལ་བསྐང་བའི་རྟེན་རྣམས་
ཕུལ། ཐང་ སྒོམ། དྲན་ ཐང་ ། གློ་ གྱེས་ དགོན་ སོགས་ སུ་ བསྐང་ བ། ཚེ་ ཆོག །
གདུགས་དཀར། སྒྲོལ་ཤེར། སྨོན་ལམ་གྱི་རྟེན་ཟབ་རྒྱས་ཕུལ། དགོན་གསར་བ་
དང་འཇའ་སྲིབས་རྣམས་སུ་ཡོན་བདག་རྣམས་ཀྱིས་འབོད་པར་ཡང་སོང་སྟེ་རེ་བ་
གང་ཡོད་ཀྱི་བྱིན་རླབས་བཀའ་བསྒོ་སོགས་བྱས། ཆོས་གྲྭ་ཆེན་པོ་རག་ཆོས་ཀྱི་
འདུས་པ་རྒྱ་མཚོས་མཆོད་པའི་བྱེ་བྲག་དང་དམ་ཅན་སྲུང་མའི་བསུ་བ་བཅས་
ཀྱིས་ཐོག་མར་ཆོས་སྡེར་སོང་། མཎྜལ་བརྟན་བཞུགས་དང་སོ་སོས་གདན་འདྲེན་
འབུལ་བ་བཟང་། དེ་རྒྱབ་རག་ཅོ་བླ་དགོན་གྱིས་གདན་དྲངས་ཤིང་བསུ་བ་སྔར་
ལྟར་ དང༌། ས་སྐྱ་སྒར་ པ་དང༌ རབ་བཀྲམ་དྲུང་ པ་བསྟན་འཛིན་དང༌། སྐུ་དྲུང་
བསྟན་པའི་ཉི་མའི་སྐུ་སྐྱེར་བཅས་སོ་སོའི་གདན་འདྲེན་འབུལ་བ་ཞབས་ཏོག་
རྒྱས་ཤིང༌། དབང་ ལུང་ མེ་ ཏོག་ འཐོར་བ་སོགས་ཐུགས་འདོད་དང་བསྟུན་པ་
བསྐང་། དེ་ཕྱོགས་ཀྱི་ཡུལ་པ་དུད་ཆེ་ཆུང་མེད་པས་གདན་འདྲེན་འབུལ་བ་རང་
རང་གི་འབྱོར་ཚོགས་དང་བསྟན་པ་བཟང་བར་འདུག །ཆོས་ར་ཞག་གསུམ་གྱི་
ཐོག་ཉིན་གཅིག་རག་ཆོས་ཀྱིས་མགོན་པོ་གཏོར་བཟློག་དང་། གུར་ལྷ་བརྒྱད། རུ་
འདྲེན་སྡེ་བཞི་རྣམས་ཀྱི་འཆམ་བཅས་མཛད་འདུག་པར་བཅའ་བསྒྲིགས་སོགས་
བཟང་ བར་ འདུག །དེ་ གའི་ དགོན་ ཁག་ གཉིས་ ལ་ བསྟན་ རིམ་ དམིགས་ པའི་
བསྐང་བ་དང༌། དྲུག་ཅུ་ ཚེ་ཆོག་དང་བཅས་ཀྱི་རྟེན་རྒྱས་པར་ཕུལ། རིམ་གྱིས་
ཤོས་ དང༌ ། ཤོས་ཞབས་ཀྱི་མི་སྡེ་རྣམས་ལ་ལོ་གསུམ་བཞི་ནས་འབུ་སྲིན་མ་
- 341 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
རུངས་པས་ལོ་ཐོག་ལ་ཉེར་འཚེ་ཆེ་བས་སྡེ་རྣམས་མི་ཆགས་པ་ཙམ་འདུག་པས།
སླར་བུམ་གཏེར་འོང་ཚུལ་གྱིས་ཁོང་རང་ཚོའི་སེམས་ལ་ཕན་ཐབས་ཀྱི་བཀོད་པ་
དང༌། དབེན་ཐོག་ལྷ་ རྗེས་འབོད་པར་སོང༌། ལྷ་ཁང་ཐང་དུ་ཆོས་འཁོར་དཔོན་
བསོད་ནམས་བཀྲ་ཤིས་ཀྱི་ཇ་འདྲེན་འབུལ་བ་དང་། ཁྱད་པར་བཀའ་བཞི་དཔོན་
ཡེ་ཤེས་རྣམ་རྒྱལ་དང་གཉེར་པ་ཡེ་ཤེས་ཆོས་གྲགས་གཉིས་ཀྱིས་ལྷག་བསམ་
དག་པའི་ཞབས་ཏོག་བསྙེན་བཀུར་འབུལ་བ་དང༌། ངོས་རང་ལ་འགན་སྦྱར་ཕྱི་རུ་
མ་བཅས་བཟབས་པར་གདའ། ཆོས་འཁོར་སྤྱི་སོ་ནས་ཇ་འདྲེན་འབུལ་བ་བཅས་
གནང་ཞིང་། གཞན་ཡང་རི་ཁྲོད་ཁག །ཡུལ་པ་ཐོར་བུ་བཅས་ཀྱི་བསྔོ་རྟེན་མཇལ་
དར་བཟང་ཞིང་། དེར་ཡོད་ཐམས་ཅད་ལ་རྗེས་གནང་བྱིན་རླབས་སོ་སོར་འབུལ་
སློག་སོགས་སྐབས་སུ་གང་བབ་དང༌། དགོན་པར་སྐུ་རིམ་གདུགས་དཀར་རྟེན་
བཅས་ལེགས་པར་ཕུལ། གླང་ཐང་སྒྲོལ་མར་བརྒྱ་མཆོད་སྙན་དར་བཟབས་པར་
ཕུལ་ཏེ་གསོལ་བ་རྩེ་གཅིག་ཏུ་བཏབ་ནས་བོད་ལྗོངས་ཀྱིས་གཙོས་འཇིག་རྟེན་
ཁམས་ཀུན་བདེ་ཞིང་སྐྱིད་པ་དང་། ཚེ་རབས་ཐམས་ཅད་དུ་བསྟན་ལ་བྱ་བ་བྱེད་
པར་གྱུར་ཅིག་པའི་འདུན་པས་སྨོན་ལམ་བཏབ། ཤུག་རར་འབོད་དུ་བྱུང་ཡང་
བྲེལ་བས་སྟབས་འགྲིགས་ཤིག་མ་བྱུང་བར་མ་སླེབས་པས་རིམ་གྲོའི་རྟེན་ཞིག་
ཀྱང་ཕུལ། འབའ་ཁ་ཁུ་རུ་རྣམས་ཀྱི་མི་སྡེ་སོ་སོས་རང་རང་གི་འབྱོར་ཚོགས་གང་
ཡོད་ཕུལ་བར་བྱིན་རླབས་ཞོར་དུ་བྱས། རྣམ་རྒྱལ་གླིང་དུ་སོང་བར་ཀར་བརྒྱུད་
འདུས་པ་རྒྱ་མཚོའི་སེར་ཕྲེང་དར་འཕྱར་དུང་འབུད། རྟ་བསུས་ཇ་འདྲེན་རྒྱས་
ཤིང་བེ་རི་བླ་མ་ཆོས་གྲགས་ཀྱི་གནས་སུ་ཞག་འདུག་དང༌། དགོན་གྱི་གཙུག་
ལག་ཁང་གསར་བཞེངས་སུ་གྲྭ་མང་གི་འབུལ་ཆའི་ཐོག་ རྗེས་གནང་ཞིག་དང་
- 342 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བསྔོ་བ་བགྱིས། ལྷ་ཁང་རྣམས་ལ་མེ་ཏོག་འཐོར་ཞིང་བསྟན་པ་སྤྱི་སྒོས་རྒྱས་པའི་
སྨོན་ལམ་རྩེ་གཅིག་ཏུ་བཏབ། བེ་རི་བླ་བྲང་ནས་འབུལ་བ་གསོལ་སྟོན་དཔག་
མེད་ཀྱིས་ལེགས་གསོལ་དགའ་སྟོན་ཡང་མཆིས། སོ་སོར་འོས་བབ་ཀྱི་གནང་ཆ་
བྱིན་རྟེན་སྐུ་རིམ་རྟེན་སོགས་རྒྱས་པར་ཕུལ། གླིང་བར་པས་ཆུ་དྲོན་དུ་རྟ་བསུས་
ཇ་འདྲེན་གྱི་ཐོག་རིན་ཆེན་སྟེང་དུ་སོང་ཞག་གསུམ་བསྡད། ལྕམ་དྲལ་རྣམས་ལ་
མཇལ་དར་དང༌། དཔོན་མོ་བསོད་ནམས་སྒྲོན་མ་ཞིང་ཕེབས་ཀྱི་ཐུགས་གསོས་
རྣམས་ཕུལ། ངེད་རང་དཔོན་སློབ་རྣམས་ཀྱིས་བཅོམ་ལྡན་འདས་ངན་སོང་སྦྱོང་
བའི་དབང་ཁྲུས་ཆོག་དང་ལམ་སྟོན་གང་དྲག་ཞུས། གཞན་ཡང་བླ་མ་མཆོད་
གནས། མགོ་ཟི་དགོན་པ། རྫ་ཚབ་ཚ་ བླ་དགེ །ཞེ་ཆེམ་བླ་དགེ །འབྲུག་པ་ངག་
དབང་འབྱུང་གནས་བླ་དགེ །བྱ་ཁྱུ་བླ་དགེ་སོགས་བཞུགས་པ་རྣམས་སོ་སོ་ནས་
ཀྱང་ངོས་ལ་མཇལ་དར་བཀུར་སྟི་སོགས་གནང་ཞིང་དཔོན་སློབ་ཐུགས་ནང་
གཤིན་པར་གྱུར། ཞལ་བཞུགས་ལྕམ་དྲལ་གྱིས་གཙོས་བློན་པོ་ཇའི་སང་བཅས་
པར་གནས་སྐབས་དེ་དག་ཏུ་གེགས་སེལ་གང་དགོས་ཀྱི་དབང་དང་བཀའ་བསྒོ་
ཕུལ། གསོལ་སྟོན་རྒྱས་ཤིང་དངུལ་བྲེ་ཆེན་གྱིས་གཙོས་འབུལ་བ་བརྒྱ་ཕྲག་ཕྱེད་
གཉིས་ བཟང་ བར་ སྩལ། དགོན་ ཁག་ རྣམས་ སུ་ རིམ་ གྲོ་རྟེན་ འོས་བབ་ ཕུལ།
དམའ་རོང་བརྒྱུད་དེ་ཟིལ་སྟོད་བཅས་སུ་བྱིན་རླབས་ཞོར་འབྱུང་གིས་བྱས་ཏེ་ལྷུན་
གྲུབ་སྟེང་དུ་བདེ་བར་འབྱོར་ཞིང༌། སྦྱིན་བདག་ཡུམ་སྲས་ཁག་ཐམས་ཅད་སྐུ་
ཟིལ་རྒྱས་པར་འདུག །མདུན་ཆེན་དེ་སྐབས་ལོ་དུས་ཀྱི་ཐོག་སྡུད་དུ་ཕེབས་ནས་
ཞག་ཁ་ཤས་ཕེབས་མ་བྱུང་ཞིང་། ཞག་བཅུ་སྐོར་ནས་སྐུ་ཕྱག་ཕེབས་བྱུང་འཕྲལ་
ངོས་ལ་ཁམས་དྲི་མཇལ་དར་སོགས་གནང་བར་ཕེབས། ངེད་རང་གིས་སྒ་སྟོད་དུ་
- 343 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བསྟན་འགྲོར་དོན་ཆེན་འགྲུབ་པ་དང༌། ཡོན་མཆོད་ཞལ་འཛོམ་གྱི་ལེགས་གསོལ་
དུ་བཀྲ་ཤིས་པའི་ཁ་བཏགས་ཆེ་ལེགས་ ཀྱིས་ གཙོས། སྨན་ཡུག །དར་ ལིང་གི་
རིགས། གོས་ཡུག་རིགས། རྒྱ་ཟམ་རིགས། གསེར་སྲང་ལྔ། དངུལ་ཧྲིལ་ཚད། སྤུ་
ཧར་དང་གཅན་གཟན་རིགས། དུ་བ། ཁྲོ། རྟ་དྲེའུ་བཅས་རྣམ་གྲངས་དགུ་ཚན་ལྔ་
དང༌། གཞན་ཡང་འདུས་ཚོགས། མཁན་དབོན་རིན་པོ་ཆེ། མི་དྲག་རྣམས་ལའང་
འོས་བབ་ཀྱི་ལ་འབབ་ལྟ་བུ་དང༌། འཛོམ་ཐོག ། བཀྲ་ཤིས་ལྟེམ། སོགས་སུའང་
རྣམ་གྲངས་ཟབ་རྒྱས་ཕུལ། ཆོས་སྲུང་དབང་པོར་གཏང་རག་གི་གསོལ་ཀ་སྙན་
དར་སོགས་རྒྱས་པར་ཞུས། དེ་ལོའི་འདུ་བ་ཆེན་མོའི་ཚོགས་དབུར་བསྡད་ཅིང་།
ཚོགས་པར་གེགས་མེད་ཀྱི་བཞེད་དོན་མཐར་ཕྱིན། དེ་དག་གི་སྐབས་སུ་ངེད་རང་
གིས་གཙོས་བསྟན་འགྲོར་དམིགས་པའི་སྐུ་རིམ་སྦྱིན་གཏོང་སོགས་ལོ་གོང་མ་
བཞིན་ཟབ་པར་བགྱིས། མདུན་ཆེན་ལ་དབང་ཁ་ཤས་ཕུལ་ཏེ། ཆོས་སྲུང་རྣམས་
ལ་ལོ་ཇི་བཞིན་གྱི་གཏོར་བསྔོ་འབུལ་བའི་བསྙེན་མཚམས་ཀྱི་བཅད་རྒྱ་དང་། དེ་
རྒྱབ་ འོས་བབ་ ཀྱི་བྲེལ་ བ་ གང་ ཡོད་ བསང༌། ཟླ་ བ་ ལྔ་ པའི་ནང་ ནས་ བཅའ་
བསྒྲིགས་ཀྱིས་དབོན་རིན་ཆེན་མཆོག་གྲུབ་དང༌། ཞབས་ཕྱིར་མཛོད་པ་བསོད་
ནམས་རྒྱ་མཚོ་པ་བཅས། དབུས་ཕྱོགས་སུ་གཞུང་ས་ཡོན་མཆོད་དང་ས་ངོར་བཀྲ་
ཤིས་ལྷུན་པོ་བཅས་ ཀྱིས་མཚོན་གྲུབ་མཐའ་རིས་མེད་དུ་ མང་ འགྱེད། ཞབས་
བརྟན་འབུལ་བ། གནས་ཆེན་རྣམས་ལ་མཆོད་འབུལ་དང༌། དེ་ཞོར་ ཨེ་ཝཾ་དུ་
བསྙེན་པར་རྫོགས་པ་ཞུ་བ་དང་། བསྙེན་མཚམས་ཁ་ཤས་འདུག་པ་དང༌། དབང་
ཞུ་སོགས་སུ་འགྲོ་བའི་བཀོང་བ་བློ་ཚོད་དུ་ཤར་བ་ལྟར་མདུན་ཆེན་ལ་བབ་སད་
ཀྱི་སྙན་སྒྲོན་ཕུལ་ཐོག་དེ་ལྟར་ལེགས་ཚུལ་གྱི་བཀའ་ཕེབས་ཀྱང་བྱུང་ཞིང་། ས་
- 344 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྐྱོང་བསོད་ནམས་མགོན་པོ་དཔོན་རྗེ་རྣམས་ཀྱང་དེ་ལོར་དབུས་སུ་ཕེབས་གྲུབ་
བཅས་སྟབས་འགྲིགས་ཞིག་བྱུང་ན་ལེགས་ལམ་ཆེ་བ་ཞིག་ཡིན་འདྲ་རུང་། སྔ་
ཕེབས་རང་ཞིག་གི་ངེས་འདྲོངས་མེད་འདུག་པ་བཅས། དཔོན་རྗེ་དབུས་ཕེབས་
ཀྱི་སྐུ་རྫོང་ལ་བཀྲ་ཤིས་པའི་ཁ་བཏགས། གསེར་སྲང་གང༌། དངུལ་རྡེའུ་ཚད།
ལིང་ཡུག་གི་རིགས་ཁ་ཤས། མཛོད་གོས་རྒྱན་བཞི་མ་བཅས་གོས་ཡུག་གི་རིགས་
ཁ་ཤས། རྒྱ་ཟམ་རིགས། གཅན་གཟན་གྱི་རིགས། ཆུང་ཇུ་འཁོར་དྲུག་ཉི་ཤུ། རྟ་
གསུམ། དྲེའུ་གཉིས། མཛོ་གཡག་སོགས་རྣམ་གྲངས་སུམ་ཅུ་སོ་ལྔ་བཅས་རྣམས་
དབོན་སྟོད་དུ་མགྱོགས་སྔར་ཕུལ། སྡེ་དགེ་ཁྲི་ཆེན་མདུན་ནས་དཔོན་ཆུང་ལ་རྫོང་
བ་ཁ་བཏགས། གསེར་སྲང་གང༌། ཀོ་པི་ཙེ་འཁོར་དྲུག་ཅུ། འགན་སྦྱར་ཕྱི་རུ་མ།
རྟ་གཉིས། མཛོ་གཅིག །འཛམ་ཐོག་ཡུམ་སྲས་ནས་རྟ་གཅིག་དང་དར་རས་དགུ་
ཚན། གཉེར་པ་ལྷ་བུས་ཁ་བཏགས། གསེར་སྲང་གང༌། རྟ་གཅིག །ཕྱག་མཛོད་
མགོན་སྲུང་གྲོག་མ་གཉིས་ནས་ཇ་འཁོར་དྲུག །ཁ་ཤས་མཛོ། བཀྲ་ཤིས་རྒྱ་མཚོ་
དང་རབ་བརྟན་དོན་གྲུབ་གཉིས་ནས་མཛོ་རྣམ་གྲངས་རེ་རེ། ལྷུན་གྲུབ་སྟེང་སྤྱི་སོ་
ནས་མཛོ་གཅིག་གིས་གཙོས་བདུན་ཚན། མཁན་དབོན་སྐུ་ཞབས་ནས། དངུལ་
སྲང་བདུན། རྟ་དྲེའུ་གཉིས། མཛོ་གཅིག་བཅས་རྣམ་གྲངས་དགུ་ཚན། རོང་པོ་བླ་
མ་དང་བསོད་ནམས་རྒྱལ་མཚན་ལྕགས་ར་བླ་མ་བཅས་ཀྱིས་རྣམ་གྲངས་ཁ་ཤས་
རེ་དང་རྟ་རེ་ཙམ་བཅས་ཕུལ་བས་ཧ་ལམ་བྲེལ་བ་ནི་དེ་ཐོག་ནས་ཆོད་ཅིང་། དེ་
མཚམས་ངེད་རང་ལྷ་ལུང་ཁུག་ཏུ་སོང་ནས་དེ་ཕྱོགས་ན་ཡོད་པའི་ཇ་དོས་ཁལ་མའི་
རིགས་རྣམས་བཅས་མཁར་མདོ་བརྒྱུད་ནས་ཐོན། མཁར་མདོ་ནས་བསྟན་པའི་
སྦྱིན་བདག་ཆོས་སྐྱོང་བློ་གྲོས་ཀྱིས་དབུས་རྫོང༌། བསྙེན་བསྐུར་བཟབས་ཤིང༌།
- 345 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ ཀྱི་
དགོན་པས་རོགས་དན་བཀའ་དྲིན་ཆེ་བར་བྱུང་། ཁལ་མ་ཁྲོལ་ཞེན་སྟབས་ཀྱིས་
ངེད་རང་ཡང་ལྷོ་རྒྱུད་ན་ཡོད་པའི་སྔོན་གྱི་སྦྱིན་བདག་འབྲང་བ། ལྷོ་ཆོས་གླིང་།
ཀེ་རོང༌། དྭའུ་བཅས་པ་རྣམས་ལ་ངེད་རང་འོང་ཚུལ་གྱི་ཡི་གེ་བཏང་ཞིང་། དེ་
སྐབས་ལམ་ཞོར་དུ་དབང་བསྐུར་བྱིན་རླབས་བྱས་པས། ཉག་སྟོད་ནས་རྒྱ་མ་ཆེ་
ཆེན་སུམ་མདོ་བར་མཛོ་ཁལ་བརྒྱ་ཕྲག་གཅིག་ཙམ་སྒ་སྟན་བཅས་འབྱོར་འཕྲལ།
གཉེར་པ་ཀུན་དགའ་དཔལ་ལྡན་དཔོན་གཡོག་ཉི་ཤུ་རྩ་བདུན། ཇ་ཕྱེད་དྲུག་བརྒྱ་
བཅས། དབུས་ཁོག་གི་འབུལ་བ། མང་ཇ་དགོས་ཆ་གང་ཡོད་རྣམས་བྱིན་རླབས་
བཀའ་གཏད་བྱས་ཏེ་བརྫངས། ངེད་རང་ཁུ་དབོན་ཀུ་ལ་རྒན་བརྒྱབས་ཏེ་ལ་ཕར་
ནང་དུ་ཞག་གཅིག་བསྡད། དེ་གར་ཀར་རྒྱུད་བསྟན་འཛིན་ཟུར་མང་དྲུང་པ་ཡབ་
ཡུལ་ནས་གནས་ནང་དུ་ཕེབས་པ་དང་མཇལ་བས་སྤྲུལ་སྐུ་རིན་པོ་ཆེས་ངེད་ལ་
གནང་སྟེར་བཟབས་ཤིང་། བདག་གིས་ཀྱང་བྱིན་རླབས་བཀའ་བསྒོ་ཕྲིན་བཅོལ་
དང༌ ། མཇལ་ སློག་ཞེ་ས་གང་དྲག་ཞུས་ཏེ། རིམ་གྱིས་ སྤར་ཐང་དུ་སོང༌། དེའི་
སྔོན་ནས་ཨ་དྲན་བསོད་ནམས་རྒྱལ་མཚན་ཅན་གྱིས་འགོ་པ་བྱས་ཏེ། མ་ཎི་པ་
བཅས་དཔོན་གཡོག་ཉི་ཤུ་སྐོར་སྤར་ཐང་གི་སྟོད་སྨད་རྣམས་སུ་སྔོན་དུ་གཏམས་
པའི་མཛོ་ཁལ་བསྡུ་བ་དང༌། སྐྱེ་དགུ་དོན་གྲུབ་གླིང་དེར་སྔོན་སྒ་སྟོད་ཕྱོགས་ཀྱི་ཇ་
ཡོད་པ་དང་ འདན་ ཁོག་ གི་ ཇ་ཉུང་ ཙམ་བཅས་ སྟོང་ ཇ་ལྷག་ པ་ དང༌ ། དོས་ ཀྱི་
རིགས་ཡོད་པ་བསྡུ་བ་དང་སྒ་སྟན་སོགས་བཅའ་བསྒྲིགས་སུ་ཡོད་པ་བཅས་སྒར་
པ་ཐམས་ཅད་བསྡོམས་ཏེ་ཞག་བདུན་ཤིབ་ར་སྒེས་སུ་བསྡད་དེ། སྟོད་སྨད་ཀྱི་བླ་
དགོན་སྦྱིན་བདག་ཐམས་ཅད་ཀྱིས་ཀྱང་དབུས་རྫོང་ལྟ་བུར་མཛོ་གཡག །རྟ་དྲེའུ།
སྒ་སྟན། ཇ་དར་གོས་གསུམ་དཔག་མེད་ཕུལ་བས། ཞག་བདུན་གྱི་ནང་དུ་ཁལ་
- 346 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མ་གསར་རྙིང་འདྲེས་པ་ཕྱེད་ལྔ་བརྒྱ་སྐོར་འཛོམ་ཐོག །ངོར་ཨེ་ཝཾ་ནས་ཁང་སར་
ཞབས་དྲུང་ཆོས་སྐྱོང་བཟང་པོ་མགོ་ཟིའི་མཁན་ཆེན་བསོད་ནམས་ལྷུན་གྲུབ་ཀྱི་
གདན་ས་མཛད་པར་ཕེབས་བྱུང་བར། ཞབས་དྲུང་ཉིད་ལའང་ད་ལམ་ཞབས་ཕྱི་
ཞིག་ཞུས་ན་ལེགས་ལམ་ཆེ་སྙམ་པ་བཅས་གང་སྤྱིར་བཀུར་སྟི་འབུལ་བ་བཅས་
མཇུག་གི་ཐོ་ཆེན་ལྟར་ཞུས་ཏེ་དགེས་པ་ཆེན་པོའི་ངང་ནས་གླིང་དུ་ཕེབས་སོང༌།
རིན་ཆེན་གླིང་ཕྱིན་གྱི་ལྡན་ཆོས་འཁོར་སོགས་ལ་ཕེབས་སྐབས་སུ་སྒྲོལ་འདོན་
ཞབས་ གུས་ གང་དྲག་དགོས་ པའི་ བཀོད་ པ་ ཞུས་ ཐོག །དབུས་འགྲོ་བ་དཔོན་
གཡོག་སེར་སྐྱ་རྣམས་ལ་སྐུ་རིམ་དང༌། དབང་བཀའ། བཀའ་གཏད། ཕྲིན་བཅོལ་
གང་དྲག་གིས་དབོན་རིན་ཆེན་མཆོག་གྲུབ་དཔོན་གཡོག་དགུ་བཅུ་གོ་གསུམ། རྟ་
ཁལ་ཕྱེད་དྲུག་བརྒྱ། ཇ་དཔོན་གཡོག་ཚང་མ་བཅས་ལ་སྟོང་ཕྲག་གཅིག་དང་སུམ་
བརྒྱ། དོས་ཀྱི་རིགས་དཔངས་མཐོ་བ་བཅས་ཟླ་བ་བདུན་པའི་ཚེས་བཅོ་ལྔ་ལ་
ཐོན་ཅིང༌། ངེད་ རང་གིས་ཞག་གཅིག་སྤར་སྟོད་ཤོང་ཆུང་མདའ་ བར་བསྐྱལ།།
ཡར་བྱོན་རྣམས་ལམ་བར་དུ་གེགས་དང་ཉེར་འཚེ་མེད་པར་དབུས་ཕྱོགས་སུ་
ཕེབས་ནས། བླ་མ་ལྷ་དང་བཅས་པ་ལ་མཆོད་འབུལ་བགྱིས་པའི་ཐོ་ཆེན་རྣམ་
སྲས་གན་མཛོད་འདི་ལྟ་སྟེ། ་་་ བན་
ཨོཾ་ སྭསྟི། དགེ་ ལེགས་ རྣམ་ པར་ རྒྱལ་བར་གྱུར་ ཅིག །གངས་ ཅན་ བསྟན་
པའི་ གཙུག་རྒྱན་ས་སྐྱ་པ། །གསང་ཆེན་རྒྱུད་སྡེའི་དབང་ ཕྱུག་ ཨེ་ཝཾ་ པ། །ཐུབ་
བསྟན་གསལ་བའི་སྒྲོན་མེ་བསྟན་འཛིན་སྤྱི། །ཕན་བདེའི་གདུགས་དཀར་འཛིན་
མཁས་ཆོས་རྒྱལ་བཅས། །ཚད་མེད་བཀའ་དྲིན་སྙིང་ནས་ལེགས་དྲན་ཚེ། །མ་
བཟོད་དད་པའི་བསྟོད་ཚིག་གུས་ ཕྱག་ གིས། །ལན་གཅིག་མིན་པར་ཡང་ཡང་
- 347 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
གདུང་སེམས་ཅན། །དཔལ་ལྡན་ཆོས་བཞིན་སྐྱོང་བ་གང་དེ་འོ། །ད་དུང་ཐུགས་
རྗེས་གཟིགས་པའི་ཡེ་ཤེས་སྤྱན། །སྒྲིབ་མེད་ཡིན་ཞེས་ཀུན་ གྱིས་དམ་བཅས་
ཚེ། །བདག་ དང་ སྲིད་ པའི་ འཆིང་བར་གྱུར་རྣམས་ ལ། །བརྩེ་ཆེན་ཐུགས་ རྗེའི་
ལྕགས་ཀྱུས་ ཅིས་མི་འཛིན། །ཞེས་བརྗོད་པ་སྔོན་དུ་བཏང་སྟེ། སྐབས་སུ་བབ་
པའི་དོན། བདག་དང་ལྟོས་བཅས་མཁའ་མཉམ་སེམས་ཅན་ཐམས་ཅད་ཀྱི་རྒྱུ་ལ་
བསོད་ནམས་ཡེ་ཤེས་ཀྱི་ཚོགས་གཉིས་རྫོགས་ནས་འབྲས་བུ་རྣམ་པ་ཐམས་ཅད་
མཁྱེན་པའི་གོ་འཕང་བདེ་བླག་ཏུ་ཐོབ་ཕྱིར། དཀོན་མཆོག་གསུམ་པོ་ལ་མཆོད་པ་
འབུལ་བའི་བསོད་ནམས་ནི་མདོ་རྒྱུད་བསྟན་བཅོས་དུ་མ་ནས་ཚད་མེད་པར་
གསུངས་ཤིང༌། ཁྱད་པར་གསང་ཆེན་རྡོ་རྗེ་ཐེག་པའི་བླ་མ་མཆོད་པའི་བསོད་
ནམས་ཀྱང་། གསང་བ་འདུས་པ། རྣལ་འབྱོར་མ་ཀུན་ཏུ་སྤྱོད་པ། བླ་མ་ལྔ་བཅུ་
པ་སོགས་དུ་མ་ནས་ ཕན་ཡོན་གཞལ་དུ་མེད་ པ་གསུངས་པར་བརྟེན་བདག་
ཤཱཀྱའི་དགེ་སློང་དཔལ་ལྡན་ཆོས་སྐྱོང་ཁུ་དབོན་གྱིས་ལྷག་པའི་བསམ་པ་དཀར་
པོས་ཀུན་ནས་བསླངས་ཏེ། སྦྱོང་བ་དང་གུས་པ་ཆེན་པོའི་སྒོ་ནས་ཕན་བདེའི་
འབྱུང་གནས་སངས་རྒྱས་ཀྱི་བསྟན་པ་རིན་པོ་ཆེ་ཕྱོགས་དང་རིས་སུ་མ་ཆད་པར་
ཡུལ་དུས་གནས་སྐབས་ཐམས་ཅད་དུ་དར་ཞིང་རྒྱས་པ་དང༌། བསྟན་པའི་རྩ་
ལག་དམ་པར་གྱུར་པ་རྡོ་རྗེ་འཆང་དང་མི་གཉིས་པ་དཔལ་ལྡན་བླ་མ་དམ་པ་
རྣམས་དང༌། རྒྱ་བོད་ཀྱི་ལོ་ཆེན་ པཎ་གྲུབ་སྐྱེས་མཆོག་ཡང་དག་པ་དགེ་བའི་
བཤེས་གཉེན་ཆོས་རྒྱལ་ཡབ་སྲས་སོགས་བསྟན་འཛིན་གྱི་སྐྱེས་ཆེན་དགོངས་པ་
ཆོས་ཀྱི་དབྱིངས་སུ་ཐིམ་པའི་ཚུལ་བསྟན་པ་རྣམས་ཀྱི་ཐུགས་དགོངས་རྫོགས་པ་
དང༌། ད་ ལྟར་ ཞལ་ བཞུགས་ པའི་སངས་རྒྱས་ཀྱི་བསྟན་པ་ལ་བྱ་བ་བྱེད་ཅིང་
- 348 -



>HIC
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གཅེས་སྤྲས་སུ་མཛད་པའི་དགེ་བའི་བཤེས་གཉེན་བསྟན་འཛིན་གྱི་གོང་མ་གཞུང་
ས་ཆེན་པོ་མཆོད་ཡོན་དང༌། ལྷག་པར་བཀའ་དྲིན་གཞལ་དུ་མེད་པའི་སྦྱིན་བདག་
ས་སྐྱོང་སྡེ་དགེ་བླ་མ་ཀུན་དགའ་འཕྲིན་ལས་རྒྱ་མཚོ་སྐུ་མཆེད་ཡུམ་སྲས་བློན་
འབངས་ གཙོ་བོར་གྱུར་ གྱི་ བསྟན་ པའི་ སྦྱིན་བདག་རྣམས་ དང༌ ། སྒ་ ལྡན་སྐྱུར་
གསུམ་གྱིས་གཙོས་བོད་ཆེན་གྱི་མཆོག་དམན་སྐྱེ་དགུ་མཐའ་དག་དང་བཅས་པའི་
སྐུ་ཚེ་ཆབ་སྲིད་མངའ་ཐང་འཕེལ་ཞིང་རྒྱས་པ་དང༌། དགེ་འདུན་རྣམས་ཀྱང་ཆོས་
སྤྱོད་བཅུས་དུས་འདའ་ཞིང་རྟག་ཏུ་ཐུགས་མཐུན་པ་དང་། འཇིག་རྟེན་གྱི་ཁམས་
སུའང་ཕྱི་ནང་གི་དམག་འཁྲུགས་ཉེར་འཚེ་ནད་མཚོན་མུ་གེའི་སྐལ་ངན་མཐའ་
དག་ཞི་བ་དང༌། ཆར་ཆུ་དུས་སུ་འབེབས་ཤིང་ལོ་ལེགས་ཕྱུགས་རྣམས་འཕེལ་བ་
དང༌། ཚེ་རིང་ནད་མེད་འབྱོར་ལྡན་གྱིས་བསྐལ་བཟང་རྫོགས་ལྡན་ལྟ་བུའི་དགའ་
བར་སྤྱོད་པ་དང༌། དམིགས་ཡུལ་འབྲེལ་ཚད་ཀྱིས་ཐོག་དྲངས་མཁའ་ཁྱབ་ཀྱི་
སེམས་ཅན་རྣམས་ངན་འགྲོའི་འཇིགས་པ་ལས་བསྐྱབས་ཏེ། མངོན་མཐོ་ངེས་
ལེགས་ཀྱི་ས་ལ་འགོད་ཕྱིར་མཆོད་ཡུལ་མཆོག་ཏུ་གྱུར་པ་རྣམས་ལ། འབུལ་བ།
བསྔོ་རྟེན། དགེ་འདུན་རྣམས་ལ་མང་འགྱེད། རྟེན་གསུམ་ངོ་མཚར་ཅན་དུ་མ་
བཞུགས་པའི་གཙུག་ལག་ཁང་ཆེན་པོ་སྒྲུབ་གནས་ཁྱད་པར་ཅན་རྣམས་སུ་མཆོད་
རྫས། མཆོད་འབུལ། སྙན་དར། གསེར་ཆབ་སོགས་ཇི་ལྟར་བགྱིས་པའི་དཀར་
ཆག་དངུལ་དཀར་མེ་ལོང་གསལ་བར་བཀོད་པའི་ཐོ་ལ། ཐོག་མར། ནག་ཆུ་ཁ་
སྡེ་ པ་ ལྷན་ རྒྱས་ ལ་ ཞུ་ཡིག །ཁ་ བཏགས། དངུལ་སྲང་ གསུམ། ཇ་ འཁོར་དྲུག་
གཉིས། རྟ་གཅིག་བཅས། །
༈ ལྷར་བཅས་སྲིད་ཞིའི་མགོན་པོ་རྒྱལ་དབང་ཐམས་ཅད་མཁྱེན་གཟིགས་
- 349 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ 1:|:ཀྱི་
ཆེན་པོའི་སྐུ་ཞབས་ སུ་བཀྲ་ཤིས་པའི་ལྷ་རེག །སྨན་ཡུག་བཟང་བ། གོས་ཡུག་
གཉིས། ལིང་ཡུག་གཉིས། ཟམ་ཡུག་བཞི། ཇ་འཁོར་དྲུག་ཉི་ཤུ། ཆིབས་པ། དྲེའུ་
བཅས་ཁྱོན་རྣམ་གྲངས་བཅུ་གསུམ་ཕུལ། དཔལ་གནམ་སའི་བདག་པོ་མི་དབང་
ཆོས་རྒྱལ་ཆེན་པོའི་ཞབས་དྲུང་དུ་བཀྲ་ཤིས་པའི་ལྷ་རེག །སྨན་ཡུག །གོས་ཡུག་
གཉིས། ཟམ་ཡུག་ལྔ། དངུལ་སྲང་གང་། ཇ་འཁོར་དྲུག་ཉི་ཤུ། ཆིབས་པ་གཉིས།
དྲེའུ་གཅིག་བཅས་ཕུལ། ཞུ་དོན་རྟེན་ཁ་བཏགས། གོས་ཡུག །དངུལ་སྲང་ལྔ་བཅུ་
བཅས་ཐུམ་ཟུར་དུ་ཡོད། མིའི་དབང་པོ་ལྷ་སྲས་དཱ་ ལས་ བཱ་ཐུར་གང་དེའི་སྐུ་
ཞབས་སུ་བཀྲ་ཤིས་པའི་ལྷ་ རེག །སྨན་ཡུག ། གོས་ཡུག །དངུལ་སྲང་གསུམ།
ཇ་འཁོར་དྲུག་གཅིག །ཆིབས་བཟང་བ་གཉིས་བཅས་ཕུལ། འཛིན་མའི་ཁྱོན་ལ་
དབང་བསྒྱུར་བ་ལྷ་སྲས་གུང་སྐུ་ཞབས་ སུ་བཀྲ་ཤིས་ཁ་བཏགས། སྨན་ཡུག །
གོས་ཡུག །དངུལ་སྲང་གསུམ། ཇ་ འཁོར་དྲུག་གཅིག །ཆིབས་བཟང་བ་གཉིས་
བཅས་ཕུལ། རྒྱལ་ ཡབ་ སྐུ་ཞབས་ སུ་ ཁ་ བཏགས། དངུལ་སྲང་བཅུ། ཇ་ འཁོར་
དྲུག་གཉིས། བཀའ་ཇའི་སང་ལྷན་རྒྱས་སུ་ཁ་བཏགས། ཇ་འཁོར་དྲུག་གཉིས།
ཁོ་ རེ ་ ཅོག་ཏུ། དཔོན་ སློབ་ བྱམས་ པར་ ཁ་ བཏགས། ཇ་ འཁོར་དྲུག་ གསུམ།
ཞབས་དྲུང་མངའ་བདག་ཆེན་པོར་ཁ་བཏགས། ཇ་འཁོར་དྲུག་གསུམ། རྟ་གཅིག་
བཅས་ཕུལ། པད་ཚལ་མགྲོན་གཉེར་ལ་ཁ་བཏགས། གསེར་ཞོ་གསུམ། ཆུང་ཇུ་
འཁོར་དྲུག་གཅིག །ཆིབས་པ་གཅིག་བཅས་ཕུལ། མགྲོན་གཉེར་སྨྱུ་གུ་གནས་ཀྱི་
སྲས་པོར་ཁ་བཏགས། གསེར་ཞོ་གསུམ། ཆུང་ཇུ་འཁོར་དྲུག་གཅིག་བཅས་ཕུལ།
པོ་ཏ་ལའི་གྲྭ་ཚང་ལ་བསྔོ་རྟེན་ཁ་བཏགས། ཀོ་ཙེ་པར་ཁག་གཅིག །མང་ཇ་རྟེན་
ཀོ་ཙེ་བར་ཁག་གསུམ། །
མ
སྐྱེས་པར་སྨོན་ལམ། །
- 350 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
༈ འབྲས་སྤུངས་འདུས་སྡེ་རིན་པོ་ཆེར་བསྔོ་རྟེན་ཁ་བཏགས། ཇ་འཁོར་དྲུག་
གཉིས། མང་ཇ་རྟེན་ཤན་ཇ་འཁོར་དྲུག་ལྔ་ཕུལ། སེ་ར་འདུས་སྡེར། བསྔོ་རྟེན་ཁ་
བཏགས། ཇ་འཁོར་དྲུག་གཉིས་སོ་སོར་ཕུལ། མང་ཇའི་རྟེན་ཤན་ཇ་འཁོར་དྲུག་
ལྔ། རི་བོ་དགའ་ལྡན་དུ་བསྔོ་རྟེན་ཁ་བཏགས། ཇ་འཁོར་དྲུག་ གཅིག །མང་ ཇ་
རྟེན་ཤན་ཇ་འཁོར་དྲུག་གསུམ། རྒྱུད་སྟོད་པར་བསྔོ་རྟེན་ཁ་བཏགས། ཇ་འཁོར་
གསུམ། མང་ཇ་རྟེན་ཤན་ཇ་འཁོར་དྲུག་གཉིས། ལྷ་ས་རྨོར་གྲྭ་ཚང་ལ་བསྔོ་རྟེན་
ཁ་བཏགས་ཇ་བར་ཁག །མང་ཇ་རྟེན་ཇ་འཁོར་དྲུག །རྒྱུད་སྨད་པར་བསྔོ་རྟེན་ཁ་
བཏགས། ཇ་འཁོར་གསུམ། མང་ཇ་རྟེན་ཇ་འཁོར་དྲུག་གཉིས། ལྷ་སའི་བཞི་སྡེ་
གྲྭ་ཚང་ལ་བསྔོ་རྟེན་ཁ་བཏགས། ཇ་ཁག །མང་ཇ་རྟེན་ཇ་འཁོར་དྲུག །བྲག་ཡེར་
པར་བསྔོ་རྟེན་ཁ་བཏགས། དངུལ་ཚབ་མང་ཇ་རྟེན་ཤན་ཇ་བར་ཁག་ལྔ་དང་།
མར་མེ་རྟེན་བར་ཁག་གཉིས། བསྔོ་རྟེན་བར་ཁག་བཅས་ཇ་ཕུལ། མཆོད་འབུལ་
རང་གིས་ཐུབ་ན་དང་མ་ཐུབ་ཚེ་ཕུལ། ལྕགས་པོ་རིར་བསྔོ་རྟེན་ཇ་བར་ཁག །
མང་ཇ་རྟེན་ཇ་འཁོར་གསུམ། ལྷ་ལྡན་གཙོས་གཙུག་ལག་རྣམས་སུ་མར་མེ་ཞུ་
རྟེན་དང༌། སྨོན་ལམ་ཆེན་མོར་མང་ཇ་ཞུ་རྟེན་ཤན་ཇ་འཁོར་དྲུག་བཞི་བཅུ་གཞུང་
ས་ཆེན་པོར་ཕུལ། ཇོ་བོའི་གསེར་ཆབ་ལ་གསེར་སྲང་གང༌། སྙེ་ཐང་བཀྲ་ཤིས་
སྒང༌། སྙེ་ཐང་འོལ་ བྲག་སྣ། རྨོག་ཅོག་རྣམས་སུ་མང་ཇ། བསྔོ་རྟེན། སྙན་དར།
མར་ མེ་ རེ་ ཕུལ། ལྕགས་ ཟམ་ རོང་ དུ་ མར་ མེ། མང་ ཛ། སྙན་ དར། བསྔོ་རྟེན་
བཅས་ཁ་བཏགས། རས་ཆ། ཇ་འཁོར་དྲུག་གཅིག །བྱང་རྭ་སྒྲེང་དུ་བསྔོ་རྟེན་ཇ་
འཁོར་གསུམ། མང་ ཇ་འགྱེད་བཅས་པར་ འཁོར་དྲུག་གཉིས། མར་མེ་རྟེན་ ཇ་
འཁོར་ གསུམ། སྙན་ དར་ བཅས། སྟག་ ལུང་ དུ་ ཁ་ བཏགས། ཇ་ འཁོར་ དྲུག་
- 351 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ །
གཉིས། མང་ ཇ་ འགྱེད་ བཅས་ ཇ་ འཁོར་ དྲུག་ གཉིས། མར་ མེ་ རྟེན་ བར་ ཁག་
གཅིག །སེ་ལེ་རྒོད་ཚང་དུ་ཇ་བར་ཁག་གཅིག །ན་ལེནྡྲའི་བླ་བྲང་ལ་འབུལ་བ་
བསྔོ་རྟེན་བཅས་ཁ་བཏགས། ཇ་འཁོར་དྲུག་བཞི། གཟིམས་ཁང་གོང་བླ་མ་སྐུ་སྐྱེ་
ལ་ ཁ་ བཏགས། ཇ་ འཁོར་ དྲུག་ གཉིས། མར་མེ་ མཆོད་ འབུལ་ རྟེན་ བར་ ཁག་
གཅིག །མང་ ཇ་འགྱེད་བཅས་ པར་འཁོར་དྲུག་ལྔ། འཕན་ཡུལ་གླང་ ཐང་ཆོས་
སྡེར་མང་ཇ་རྟེན་ཇ་འཁོར་གསུམ། ཤ་ར་འབུམ་པར་མང་ཇ་རྟེན་ཇ་ཁག་གཅིག །
གནས་སྒོ་མང་དུ་མང་ཇ་རྟེན་ཇ་ཁག་གཅིག །མར་མེ་རྟེན་ཁག་གཅིག །མཆོད་
འབུལ་རྟེན་ཇ་ཁག་གཅིག །དུར་ཁྲོད་ཀླུ་མོ་རྒྱས་སུ་མང་ཇ་མར་མེ་རྟེན་བཅས་ཇ་
ཁག་ གཅིག །གོང་དཀར་རྡོ་ རྗེ་གདན་དུ་ བླ་མ་ ཁག་བཞི་ལ་ ཁ་བཏགས་བཞི།
ཤན་ ཇ་ འཁོར་ དྲུག་ གཅིག ། མང་ ཇ་ འགྱེད་ བཅས་ འཁོར་ དྲུག་ བཞི། མཆོད་
འབུལ་རྟེན་ ཇ་ ཁག་གཅིག །རྡོ་ རྗེ་ གདན་པའི་ སྐུ་ལ་ སྙན་དར། རྨོར་དུ་མང་ཇ་
འགྱེད་བཅས་པར་ཤན་ཇ་བར་ཁག་དྲུག །ཕྱག་མཛོད་ལྕམ་སྲིང་གཉིས་བཞུགས་
ན་ཤན་ཇ་འཁོར་དྲུག་གཅིག །རྡོ་རྗེ་བྲག་ཏུ་སྤྲུལ་སྐུ་རིན་པོ་ཆེ་ལྷན་རྒྱས་སུ་ཁ་
བཏགས། གོས་ཡུག །ཇ་ འཁོར་དྲུག་ གསུམ། འདུས་སྡེར་ མང་ ཇ་འགྱེད་བཅས་
པར་ཤན་ཇ་འཁོར་དྲུག་གསུམ། མར་མེ་རྟེན་ཇ་ཁག་གཉིས། སྨིན་གྲོལ་གླིང་དུ་
བསྔོ་རྟེན་ཁ་བཏགས། གོས་ཡུག །ཇ་འཁོར་དྲུག་གསུམ། འདུས་སྡེ་རིན་པོ་ཆེར་
མང་ཇ་འགྱེད་དང་བཅས་པར་ཇ་འཁོར་དྲུག་གསུམ་དང་བར་ཁག་གཉིས། མར་
མེ་རྟེན་བར་ཁག་གཉིས་བཅས་ཁྱོན་འཁོར་དྲུག་བཞི་ཕུལ། བསམ་ཡས་འདུས་
སྡེར་མང་ཇ་འགྱེད་བཅས་བར་ཁག་དྲུག །བསྔོ་རྟེན་ཁ་བཏགས། ཇ་ཁག་གཅིག །
རས་ཆ། མར་མེ་མཆོད་འབུལ་རང་གིས་འབུལ་ཐུབ་ན་དང༌། མ་ཐུབ་ཚེ་བར་
-352 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཁག་ ལྔ་ བཅས་ ཁྱོན་ འཁོར་ དྲུག་ གསུམ། དཔལ་ རི་ སྤྲུལ་ སྐུར་ བསྔོ་ རྟེན་ ཁ་
བཏགས། ཇ་འཁོར་གསུམ། འདུས་སྡེར་མང་ཇ་རྟེན་ཇ་འཁོར་དྲུག་གཅིག་བཅས་
ཕུལ། མཆིམས་ཕུར་མང་ཇ་མར་མེ་རྟེན་བཅས་དངུལ་སྲང་དོ། །ཤེལ་བྲག་ཏུ་ཇ་
མར་མེ་རྟེན་བཅས་དངུལ་སྲང་དོ། ཡར་ཀླུང་བཀྲ་ཤིས་ཆོས་སྡེར་ཞབས་དྲུང་རིན་
པོ་ཆེར་བསྔོ་རྟེན་ཁ་བཏགས། གོས་ཡུག །གསེར་སྲང་གང༌། འདུས་ཚོགས་སུ་
མང་ཇ་འགྱེད་དང་བཅས་པར་དངུལ་སྲང་བརྒྱད། རི་བོ་ཆོས་གླིང་དུ་བསྔོ་རྟེན་ཁ་
བཏགས། རས་ཆ། མང་ ཇ་རྟེན་དངུལ་སྲང་དོ། ཁྲ་འབྲུག་ཏུ་ཇ་རྟེན་དངུལ་སྲང་
གསུམ། བསྔོ་རྟེན་ཁ་བཏགས། དངུལ་ཞོ་དྲུག །མར་མེ་རྟེན་དངུལ་སྲང་དོ། ཡུམ་
བུ་བླ་མཁར་དུ་མང་ཇ་རྟེན་དངུལ་སྲང་དོ། ཁ་བཏགས། གྲྭ་བྱམས་པ་གླིང་དུ་བསྔོ་
རྟེན་ ཁ་བཏགས། དངུལ་སྲང་གང༌། མང་ཇ་རྟེན་དངུལ་སྲང་གསུམ། གྲྭ་ནོར་བུ་
གླིང་དུ་གོང་དང་འདྲ། སྟག་ཆེན་འབུམ་པར་མར་མེའི་རྟེན་དངུལ་སྲང་གང་། གྲྭ་ཕྱི་
ཚོགས་ པར་མང་འགྱེད་རྟེན་དངུལ་སྲང་གསུམ། རས་ཆུང་ཕུག་པར་བསྔོ་རྟེན་
དངུལ་སྲང་གང་
། མང་ཇ་རྟེན་དངུལ་སྲང་དོ། གདན་ས་མཐིལ་དུ་བསྔོ་རྟེན་དངུལ་
སྲང་གང་། མང་ཇ་མར་མེ་རྟེན་བཅས་དངུལ་སྲང་ལྔ། ཕག་གྲུའི་སྐུ་ལ་སྙན་དར།
གྲྭ་སྡིངས་པོ་ཆེར་ཁ་བཏགས། རས་ཆ། མང་ཇ་རྟེན་དངུལ་སྲང་ལྔ། འབྲུག་བདེ་
ཆེན་ཆོས་འཁོར་དུ་སྤྲུལ་སྐུ་རིན་པོ་ཆེ་ཁ་བཏགས། གོས་ཡུག །དངུལ་སྲང་བདུན།
འདུས་ཚོགས་སུ་མང་འགྱེད་བཅས་པར་དངུལ་སྲང་བརྒྱད། འབྲི་གུང་དུ་ཞབས་
དྲུང་ རིན་ པོ་ ཆེ་ ལྷན་རྒྱས་ སུ་ ཁ་ བཏགས། གོས་ཡུག །དངུལ་ སྲང་ བཅུ། འདུས་
ཚོགས་རིན་པོ་ཆེ་དགོན་ཁག་གཉིས་སུ་མང་འགྱེད་རྟེན་དངུལ་སྲང་བཅོ་ལྔ། མར་
མེའི་རྟེན་དངུལ་སྲང་ཕྱེད་དོ། །མཚུར་ཕུར་རྒྱལ་བ་ཀརྨ་པ་ཆེན་པོའི་ཞབས་དྲུང་དུ་
- 353 -



:|: མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཁ་བཏགས། གོས་ཡུག །རྒྱ་ཟམ་ཆ་གཅིག །ཇ་འཁོར་དྲུག་བཞི་བཅས་ཁྱོན་དགུ་
ཚན། ཞྭ་དམར་མཆོག་གི་སྤྲུལ་སྐུར་ཁ་བཏགས། གོས་ཡུག །རྒྱ་ཟམ་ཆ། ཇ་འཁོར་
དྲུག་བཞི་བཅས་ཁྱོན་དགུ་ཚན། རྒྱལ་ཚབ་རིན་པོ་ཆེར་ཁ་བཏགས། གོས་ཡུག །
གསེར་ཞོ་བདུན། མང་ཇའི་རྟེན་ཤན་ཇ་འཁོར་དྲུག་གཅིག །དཔའ་བོ་མཆོག་གི་
སྤྲུལ་ སྐུར་ཁ་ བཏགས། གོས་ ཡུག །གསེར་ ཞོ་ བདུན། མང ་ ཇའི་ རྟེན་ ཤན་ ཇ་
འཁོར་དྲུག་གཅིག །མཚུར་ཕུའི་དགོན་གོང་འོག་གཉིས་སུ་མང་ཇ་འགྱེད་བཅས་
པ་ཤན་ཇ་འཁོར་དྲུག་ལྔ། མཆོད་འབུལ་རྟེན་འཁོར་དྲུག་གཅིག །གསང་ཕུ་ནེའུ་
ཐོག་ཏུ་མར་མེ་མཆོད་འབུལ་རྟེན་ཇ་ཁག་གཅིག །བསྔོ་རྟེན་ཇ་ཁག་གཅིག །མང་
ཇའི་རྟེན་ཤན་ཇ་བར་ཁག་དྲུག །གསང་ཕུ་ར་བ་སྟོད་དུ་བསྔོ་རྟེན་ཁ་བཏགས། ཇ་
ཁག་གཅིག །མང་ཇའི་རྟེན་བར་ཁག་དྲུག །འཕྲེང་སྒོ་ཞི་བ་གྲྭ་ཚང༌། དབུས་ཀྱི་རྩེ་
གདོང་དགོན། ལྷ་ས་དར་པོ་གླིང་ཞ་ལུ་བའི་གནས་མོར་བར་ཁག་གཉིས། གཙང་
ཕྱོགས་སུ་འབུལ་བ་མང་འགྱེད་བཏང་བའི་སྐོར་ལ། ཐོག་མར་ངོར་ཨེ་ཝཾ་ཆོས་
ལྡན་དུ་རྒྱལ་ཚབ་རྡོ་རྗེ་འཆང་བསོད་ནམས་ལྷུན་གྲུབ་གང་དེའི་ཞབས་དྲུང་དུ།།
བཀྲ་ཤིས་པའི་ལྷ་དར་ཆེ་ལེགས། རྡོ་རྗེ་སེམས་དཔའི་སྐུ་བརྙན་ལི་མ། ཕྱག་དྲིལ་
ཐེག་ཆེན། བཀའ་གདམས་མཆོད་རྟེན། གསེར་ཞོ་བརྒྱ་ཐམ་པ། དངུལ་སྲང་ཉིས་
བརྒྱ། ཇ་འཁོར་དྲུག་བརྒྱ། གཡབ་ཆ། དཀར་ཡོལ་གྱི་མདོང་མོ་ཆེ་ལེགས་ཆ། ཡུ་
ཐུང་ལྔ། གཤའ་ལྡིར། ཟངས་པར། ཁ་བཏགས། སྨན་ཡུག ། གོས་ཡུག་གསུམ།
ཤུག་ ཚང་ ཡུག་ གསུམ། སྦུ་ ཧར་ བུབས། ཟམ་ ཡུག་ སྣ་ ཚོགས་ ལྔ་ བཅུ། ཀ་ ཅི་
བུབས། ལྷོ་རས་ཡུག །དུ་བ་ཀོ་དྲ་གཉིས། ཁྲོ་གཅིག །པད་སྡེར་ལྔ། ལི་སྡེར་ལྔ།
སྐྱོགས་ རག་ ཁག་ སྤུས་ ལེགས་ ལྔ། མེ་ མདའོ། གྲི། རྟ། དྲེལུ། མཛོ་ བཞི། ཁལ་
- 354 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བཅུ་སྒ་སྟན་འབྱར་མ་བཅས། ཁྱོན་བསྡོམས་བརྒྱ་འབུལ་ལྔ་དང་ཚན་གྲངས་དགུ་
ཕུལ། གཟིམས་ ཆུང་དུ་ ཁ་ བཏགས། གསེར་སྲང་ གང༌ ། ཇ་ འཁོར་དྲུག་ གཅིག །
ཆུང་ཇུཤན་ཇ་བཅས་ཚན་གྲངས་ལྔ། ཀླུ་ལྡིང་ཞབས་དྲུང་སྐུ་ཞབས་སུ་བཀྲ་ཤིས་
པའི་ལྷ་དར། གསེར་སྲང་བཅུ། གོས་ཡུག །ཟམ་ཡུག་བརྒྱད། སྐྱོགས་ཁ་སེར་སྤུས་
ལེགས། ཇ་འཁོར་དྲུག་སུམ་ཅུ། རྟ་དྲེའུ་གཉིས། མཛོ་གཉིས། ཁལ་སྒ་སྟན་བཅས་
ཚན་གྲངས་ལྔ་བཅུ་ང་གསུམ་ཕུལ། ཡང་ཞབས་དྲུང་ཀླུ་ལྡིང་སྐུ་མཚམས་གྲོལ་སྐབས་
གཏང་ རག་མཇལ་དར་བཅས་ལ་ཁ་བཏགས། སྨན་ཡུག །ཟམ་ཡུག་གཉིས། ཇ་
འཁོར་དྲུག་གཅིག་བཅས་ལྔ་ཚན། ཞད་ཆོས་སྡེ་བར་ ཁ་བཏགས། ཇ་ཁག །རྟ་
བཟང་བ་གཅིག །ཨེ་ཝཾ་ཐར་རྩེ་ལ་ཁ་བཏགས། དངུལ་སྲང་བརྒྱད་ཅུ། གོས་ཡུག །
ཟམ་ཡུག་བརྒྱད། སྐྱོག་ཁ་སེར་སྤུས་ལེགས། ཇ་འཁོར་དྲུག་ཉི་ཤུ། རྟ་དྲེའུ་གཉིས།
མཛོ་ གཉིས། ཁལ་བདུན་དེ་རྣམས་ སྒ་ སྟན་བཅས་རྣམ་ གྲངས་ ཞེ་ གཅིག་ཕུལ།
ཡང་སྐབས་ཤིག་ལ་ཐར་རྩེ་སྐུ་ཞབས་ནས་བྱབས་ཆོག་ཁྲུས་ཀྱི་བྱིན་རླབས་ཞུས་
པས་དེ་དང་སྟབས་མཚུངས་སུ་ཁ་བཏགས། གསེར་སྲང་གང༌། སྨན་ཡུག །ཟམ་
ཡུག །ཆུང་ཇུ་འཁོར་དྲུག་གཉིས་བཅས་ཚན་གྲངས་ལྔ། ཕྱག་མཛོད་བསྙུང་ལྟས་
ཇ་ཁག་དར་ཁ། ཕུན་ཚོགས་ཁང་གསར་དུ་ཁ་བཏགས། དངུལ་སྲང་གང་། གོས་
ཡུག །ཟམ་ཡུག་བརྒྱད། སྐྱོགས་ རག་ ཁ་ སྤུས་ལེགས་གཅིག །ཇ་འཁོར་དྲུག་ལྔ་
བཅུ་ ང་ ལྔ། རྟ་དྲེའུ་ གསུམ། མཛོ་ གཉིས། ཁལ་ སྒ་ སྟན་ བཅས་ དང༌ ། སྔ་ སོར་
འབུལ་བའི་ཕྱག་བྲིས་ཕྱག་ཐམ་བཅས་ཀྱང་ཕུལ། ཕན་བདེ་ཁང་བསོད་ནམས་
བཟང་པོའི་སྐུ་དྲུང་དུ་ཕྱག་བྲིས་ནང་ལྟར་གྱི་ལྷ་རེག །གསེར་སྲང་གང༌། གོས་ཡུག
ཟམ་ ཡུག་ གསུམ། མཛོ། ཁལ་ སྒ་ སྟན་ བཅས། ཇ་ འཁོར་ དྲུག་ བཞི་ བཅུ། ཡང་
- 355 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཕུན་ཚོགས་ཁང་གསར་གྱི་ཞབས་དྲུང་རིན་པོ་ཆེ་ཆོས་སྐྱོང་བཟང་པོའི་སྐུ་ཞབས་
སུ་བཀྲ་ཤིས་པའི་ཁ་བཏགས། གོས་ཡུག །སྨན་ཡུག ། ལིང་ཡུག །ཟམ་ཡུག་སྣ་
ཚོགས། ཇ་ འཁོར་དྲུག་ལྔ་བཅུ་ང་ལྔ། ཆིབས་ཆིབས་ རོལ་གཉིས། དྲེའུ་གཅིག །
མཛོ་གཡག་ལྔ། སྒ་སྟན་བཅས་ཕུལ། མཁན་རིན་པོ་ཆེ་དཔལ་བཟང་དྲུང་དུ་ཁ་
བཏགས་དངུལ་སྲང་ཉི་ཤུ་རྩ་ལྔ། གོས་ཡུག །ཟམ་ཡུག་ཁ་ཤས། ཆུང་ཇུ་འཁོར་
དྲུག་གཅིག །ཤན་ཇ་འཁོར་དྲུག་གཉིས། གཞུང་མ་འཁོར་དྲུག་བཞི་བཅས་ཁྱོན་
ཚན་ གྲངས་ བཅུ་ གསུམ་ ཕུལ། དབུ་མཛད་ གང་ དེར། ཁ་ བཏགས། རས་ཆ། ཇ་
འཁོར་ དྲུག་ གཅིག །མཛོ་ གཅིག་ གམ་ ཁལ་ གཉིས་ གང་ རིགས། དྲིལ་ བུ་ ཏིང་
ཤགས་གང་རིགས། ཚོགས་བསྔོར་ཁ་བཏགས། ཇ་ཁག །དངུལ་སྲང་གང་། ཆོས་
ཁྲིམས་བཞི་ལ་སྔར་སྲོལ་བར་ཁག་གཅིག་དང་གསར་འཕར་བར་ཁག་གཅིག་
བཅས་གཉིས། ཨེ་ཝཾ་འདུས་ཚོགས་རིན་པོ་ཆེར་ལྡན་གླིང་གཉིས་ཆར་ནས་སྦྱིན་
བདག་བྱས་པར་བསྙེན་རྒྱས་ཉི་མ་བཅུ་བདུན་ཧ་ལམ་འདང་རྩིས་ལ། ཉི་མ་བདུན་
དུ་བལ་ཊོ་རེ་ཕྱག་འབུལ་ལམ། ཐ་ན་དངུལ་ཞོ་རེ་འབུལ་རྒྱུ་དང༌། ཉི་མ་བཅུ་ལ་
གྲྭ་པ་བཅུ་རེར་བར་ཁག་རེ་འབུལ་རྒྱུ་དང༌། བསྙེན་རྒྱས་རྐེད་པ་ཙམ་དུ་གོས་ཆེན་
རྡོ་རྗེ་སྲང་ལམ་གྱི་བླ་བྲེ་ཤར་ནུབ་གཉིས་སུ་རེ་རེ་ཕུལ། ལམ་འབྲས་ལྷ་ཁང་དུ་
མར་མེ་བརྒྱ་མཆོད་ཀྱི་ཀོང་བུ་བརྒྱ་རྩ་ཡོད་པ་ཞིག་སྦྱོར་འཇགས་དང༌། ཧ་ཅང་
ཚོགས་པ་ཆེ་ན་གྲྭ་པ་བཅོ་ལྔ་ལ་བར་ཁག་འབུལ་རྩིས་བྱས་པར་ཁྱོན་འགྱེད་མར་
རིན་ བཅས་ པར་ དངུལ་ སྲང་ དགུ་ བརྒྱ། ཇ་ འཁོར་ དྲུག་ ཉིས་བརྒྱ་ དང་ དྲུག་ཅུ་
བཅས། བཀའ་རྒྱའི་ནང་ནས་ཇ་འཁོར་དྲུག་ཉེར་གཅིག་མེད་སྐད་འདུག་པར་མ་
འགྲིགས་ཡོད་ཚེ། ལས་ཐོགས་སུ་ཡིན་ཞུ་དགོས་མི་འདུག་པར་ཚོགས་རྫོགས་སུ་
- 356 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཇ་ཉེར་གཅིག་ཚབ་འཇུག་ཞུ་རྩིས་དང༌། མི་དགོས་ལགས་ཚེ་ངེད་རང་གིས་ཚེས་
བཞིའི་དུས་ཇའི་རྟེན་དུ་ཡུལ་ཤུལ་ནང་དུ་སྒར་པ་བཙུགས་ཡོད་པ་དང༌། ཡང་དུས་
ཇའི་རྟེན་དུ་སྔོན་དུ་སྒ་སྟོད་ནས་ ཇ་འཁོར་དྲུག་བརྒྱ་བཀའ་རྒྱ་ཞུས་ཡོད་པའི་
ཕྱག་དེབ་ལ་འཁོད་པ་དང༌། འོན་ཀྱང་ལོ་ཁ་ཤས་སུ་ལོ་རེ་བཞིན་ཟླ་བ་བྱུང་ངོ་
ཅོག་གི་གཏོང་རྟེན་འཁོར་དྲུག་བཅུ་རེའི་རྩིས་ཕུལ་རྩིས་ལ། ད་ལན་དངུལ་སྲང་
བཞི་བཅུ་ཕུལ་དགོས། གཞན་བསྐང་གསོ་གང་མང་། དྲུག་ཅུ་ཉིན་གསུམ་མ་གཅིག །
བཀའ་འགྱུར་ཚར་གཅིག །དགེ་འདུན་བཅུས་ཞི་བའི་སྦྱིན་སྲེག་ཉིན་གསུམ། དྲག་
པོའི་སྦྱིན་སྲེག་ཉིན་གཅིག །གྲྭ་པ་བརྒྱས་ཚེ་ ཆོག་ཉིན་གང་མ་གཅིག །གྲྭ་པ་ལྔ་
བཅུས་བླ་བྲང་དུ་བྱང་ཞུས་མཛད། གྲྭ་པ་བཅུས་དེ་ལ་སཱཙྪ་བཏབ་ཅིང་། བསང་
བརྒྱ་ཚར་གཅིག །གནས་གང་བཟང་ལ་ཀླུང་རྟ་བརྒྱ་ཚར། གྲྭ་པ་ལྔ་བཅུས་རྣམ་
རྒྱལ་མ་སྟོང་མཆོད། གྲྭ་པ་ལྔ་བཅུས་དངུལ་གདུང་དུ་བླ་མཆོད། སྒྲུབ་མཆོད་ཆེན་
མོར་ འཕར་ ཇ་ གཅིག །འགྱེད་ སུམ་ གྲ་རེ། མཁན་པོར་བསྔོ་རྟེན་ ཕྲན་བུ། ཟུར་
བཞིའི་སློབ་དཔོན་ལ་བསྔོ་རྟེན་ཕྲན་བུ་དང༌། ཕྱོགས་བཞི་གཏོར་ཆེན་གཅིག །གྲྭ་
པ་བརྒྱས་གཏོར་མ་བརྒྱ་རྩ་འབུམ་ཐེར་གཅིག །སྒྲུབ་མཆོད་སྐབས་སམ་གང་འོས་
ཞིག་ལ་སྤྲང་པོ་རྣམས་ལ་ཟས་འབྲེལ་གང་དྲག་བཅས་པའི་དགོས་བྱ་སོགས་ཁྱོན་
དངུལ་སྲང་བརྒྱ། ཇ་འཁོར་དྲུག་ཉི་ཤུ་ཡོད་པར། གཞན་མ་དགོས་བྱ་སྤྱིར་ཧ་ལམ་
ཙམ་ ལ་ ཇ་ འཁོར་ དྲུག་ ལྔ་ བཅུ། དངུལ་ སྲང་ བརྒྱ། རྟ་ མཛོ་ ཁལ་ མ་ བཅས་
བཙོངས་པའི་རིན་རྣམས་གང་དགོས་དང༌། དུ་བ་རྒྱབ་ལྔ། རས་ཆ་དྲུག་ཅུ། གཞན་
མཆོད་ཆ་ཉེར་མཁོ་སྣ་ཚོགས་བཅས་ཡོད། གླིང་པ་སྤྱི་སོར་ཁ་བཏགས། མཆོད་
རྫས། དངུལ་སྲང་ བཅུ། ཇ་ འཁོར་ དྲུག་ གཉིས། འདན་ མ་ སྤྱི་ སོར་ ཁ་ བཏགས།
- 357 -



་་
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
མཆོད་རྫས། དངུལ་སྲང་བཅུ། ཇ་འཁོར་དྲུག་གཉིས། ལྷོ་པ་སྤྱི་སོར་ཁ་བཏགས།
དངུལ་སྲང་ལྔ། ཇ་འཁོར་དྲུག་གཉིས། འཕར་ཉག་གཉིས་ལ་དངུལ་སྲང་གསུམ།
ཇ་ འཁོར་ དྲུག་ གཅིག །འབུམ་ པ་ སྤྱི་ སོར་ ཁ་ བཏགས། དངུལ་སྲང་ གསུམ། ཇ་
འཁོར་དྲུག་གཅིག །གཞི་སྡེ་སྤྱི་སོར་ཁ་བཏགས། དངུལ་སྲང་གསུམ། ཇ་འཁོར་
དྲུག་གཅིག །ཟིལ་ནོན་སྤྱི་སོར་ཁ་བཏགས། དངུལ་སྲང་གསུམ། ཇ་ འཁོར་དྲུག་
གཅིག །ག་ཟི་སྤྱི་སོར་ཁ་བཏགས། དངུལ་སྲང་གསུམ། ཇ་འཁོར་དྲུག་གཅིག །གློ་
བོ་སྤྱི་སོར་ཁ་བཏགས། དངུལ་སྲང་གསུམ། ཇ་འཁོར་དྲུག་གཅིག ། སྤོ་འབོར་སྤྱི་
སོར་ཁ་བཏགས། དངུལ་སྲང་གསུམ། ཇ་འཁོར་དྲུག་གཅིག །རོང་པོ་སྤྱི་སོར་ཁ་
བཏགས། དངུལ་སྲང་གསུམ། ཇ་འཁོར་དྲུག་གཅིག །རོང་པོ་སངས་རྒྱས་བསྟན་
འཛིན་དང་རྒན་པ་རྣམས་འདུག་ན་བར་ཁག་གཉིས་རེ་སྤྲོད་ལུགས་དང་། མི་ཉག་
སྤྱི་སོར་ ཁ་བཏགས། དངུལ་སྲང་ གསུམ། ཇ་འཁོར་དྲུག་གཅིག ། ཚུལ་ ཁྲིམས་
དཔལ་བཟང་། ལྷུན་གྲུབ་དཔལ་ལྡན། དབུ་མཛད་བདེ་གཤེགས་གསུམ་གྱི་དུས་
ཇའི་ཞལ་འདེབས་འཁོར་དྲུག་གཉིས། རོང་པོ་དཔོན་པོ་རྒྱ་རོང་སར་ཇ་འཁོར་
གསུམ།
༣ སྐྱབས
མི་ ཉག་ བོད་ བཙུན་བསོད་ནམས་ལྷུན་གྲུབ་ ལ་ ཇ་ ཁག་ གཅིག ། དྲིལ་བུ་
ལེགས་པ། དཔལ་ལྡན་བཀྲ་ཤིས་ལ་ཇ་ཁག་གཅིག །རས་ཆ། ཆུ་འདུས་སྤྱི་སོར་
ཁ་བཏགས། དངུལ་སྲང་གསུམ། ཇ་འཁོར་དྲུག་གཅིག །ཡང་ཁང་ཚན་དྲུག་ལ་ཇ་
འཁོར་གསུམ། མོ་ཡན་ཇ་འཁོར་གསུམ། གླིང་པའི་མོ་ཡན་སྲོལ་གང་ཡོད་ལྷག་
ཙམ། ཀླུ་ལྡིང་ ཕྱག་མཛོད་ལ་ ཁ་བཏགས། དངུལ་ སྲང་གང་ ། ཇ་འཁོར་ གསུམ།
མ་ཆེན་ལ་རས་ཆ། ཇ་ཁག །བླ་མ་ཕྱག་མཛོད་ཟུར་དུ་བཞུགས་ན་ཇ་འཁོར་དྲུག་
- 358 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གཅིག །ཞབས་ཕྱི་ནང་མར་ཇ་འཁོར་གསུམ། ལྟོ་ཟན་བྱིང་ལ་ཇ་འཁོར་གསུམ།
བན་ཚོང་རྣམས་ལ་ཇ་འཁོར་གསུམ། ཕུན་ཚོགས་ཁང་གསར་གཉེར་པར་རས་ཆ།
ཇ་ ཁག་ གཅིག །ལྟོ་ ཟན་ བྱིང་ ལ་ བར་ ཁག་ གཉིས། ཐར་ རྩེ་ དབོན་ པོར་ ཁ་
བཏགས། ཆུང་ཇུ་འཁོར་དྲུག་གཅིག །རས་ཆ། ལྟོ་ཟན་དྲག་ཞན་བཅས་ལ་བར་
ཁག་གསུམ། དབོན་པོ་བཀྲ་ཤིས་ཕུན་ཚོགས་ལ་འཁོར་གསུམ་རྩིས། ངག་དབང་
ཡེ་ཤེས་བར་ཁག་གཅིག །བླ་བྲང་གི་ཐུམ་བུ་ཡོད་མེད་ཐམས་ཅད་བཅས་སེར་སྐྱ་
བྱིང་ལ་འཁོར་དྲུག་གཅིག །གྲོང་ཁང་དུ་བཀྲ་ཤིས་ཕུན་ཚོགས་ལ་ཆུང་ཇུ་འཁོར་
དྲུག་གཅིག་དང༌། རྟ་གཅིག་གམ་དངུལ་སྲང་དྲུག་གང་རིགས། དཀོན་གཉེར་སྙིང་
པོར་ཇ་འཁོར་གསུམ། བཞི་སྡེ་བཀྲ་ཤིས་རྒྱ་མཚོ། ངག་དབང་ལྷུན་གྲུབ། བློ་གྲོས་
རྒྱ་མཚོ། ཀུན་དགའ་ལྷུན་གྲུབ། བཏང་བཟང་བཅས་རྗེ་དྲུང་ལྔ་ལ་ཤན་ཇ་འཁོར་
དྲུག་གཅིག །གླིང་པ་བློ་གྲོས་དཔལ་ལྡན་ལ་ཆུང་ཇུ་འཁོར་གསུམ། གྱོ་ནུབ་བླ་
མར་ཇ་ཁག་གཅིག །གཡག་གཅིག །སྤོ་འབོར་དཔལ་ལྡན་ཆོས་འཕེལ་ལ་དངུལ་
བལ་ཊོ་ལྔ། ངག་དབང་ཕུན་ཚོགས་ལ་བལ་ཊཾ་བདུན། ཇ་ ཁག་གཅིག །མཆོག་
དྲུང་དཔོན་པོ་སེར་སྐྱ་གཉིས་ལ་གཡག་གཉིས་ཀྱི་རྩིས། བྱམས་པ་བློ་གྲོས། ཆོས་
འཕེལ་རྣམ་རྒྱལ། ནམ་མཁའ་འོད་ཟེར། དཀོན་མཆོག་ཕུན་ཚོགས། ཕ་རིའི་སྒར་
དབོན་པོ་བསྟན་འཛིན་བཟང་པོ། ཤེས་རབ་དཔལ་ལྡན་དབོན་པོ་ཆུང་བ། དགེ་
རྒན་བསོད་ནམས་དར་རྒྱས་བཅས་ལ་ཤན་ཇ་འཁོར་དྲུག་གཅིག་དང་བལ་ཊ་ཉི་
ཤུ་རྩ་ལྔ། དཔོན་གཉེར་ཚེ་དབང་བསྟན་འཛིན་ཅན་གྱི་གདོང་དུ་ཐུམ་བུ་འབྱོར་ཐོ་
ལ། རབ་ རྒྱས་ གླིང་ གི་ བླ་བྲང་ནས་ ཡི་གེ། ཁ ་ཆེ་ སྲང༌། ལྔ་ བ་ ཕོར། ལེ་སྣམ་
བཅས་ འབྱོར། རྟན་ཀོ་ཙེ་བར་ ཁག་བཅས། མ་འབྲོ་ བླ་མ་ཤཱཀྱས་ཤིང་འབྲས་
359 -



མེས་པོའི་ཤུལ་བཞག་ལས། ། ཨེ་ཝཾ་བཀའ་འབུམ། ༼༢༢༽
བཅས་འབྱོར། རྟེན་བཟང་ཇ་གཤག་ཚལ། གོས་ཁ། གཉེར་པ་བཀྲ་ཤིས་བཟང་
པོའི་ལ་ཕོར་བཅས་འབྱོར། རྟེན་བཟང་ཇ་གཤག་ཚལ། ཕུན་ཚོགས་ལྷུན་གྲུབ་ཀྱི་
ཡི་ གེ་ ཞིབ་ གསལ་ རྟེན་ བཅས་ འབྱོར། རྟེན་ བཟང་ ཇ་ བར་ ཁག་ དང༌ སྦལ་ སྒ་
བཅས། དཔལ་ལྡན་ཡེ་ཤེས་ཀྱི་ཡི་གེ་རྟེན་བཅས་འབྱོར། རྟེན་ཇ་འཁོར་གསུམ།
དཔལ་ལྡན་རྒྱལ་མཚན་ལ་རིན་ཆེན་ལྷུན་གྲུབ་ཀྱིས་ཆུང་ཇུ་འཁོར་དྲུག་གཅིག །
འདི་ག་རང་ནས་བར་ཁག་གཉིས། རས་ཆ། ཁམས་པ་སྒྲུབ་ཆེན་ལ་མཛོ་གཅིག་
ཇ་ འཁོར་ གསུམ་ བཅས། ཞོལ་ཤར་པའི་ ཡི་ གེ་ རྟེན་ བཅས་ འབྱོར། རྟེན་རག་
སྟེགས་གསུམ་དང་མཛོ་བཟང་བ་གཅིག །ནུབ་པ་ལྷ་རིས་པ། ཀླུ་ལྡིང་པ། གནས་
པོ་རྙིང་པ། ཤར་གླིང་བྱང་ས་པ་བཅས་བཞི་ལ། གཞུང་ཇ་འཁོར་དྲུག་གཅིག །
མཛོ་ གཅིག །ཞོལ་ཀླུ་ལྡིང་པར། ལྷག་པོ་ གཡག་གཅིག་ཟུར་དུ་དོན་གྲུབ་བླ་མ་
ཏིང་འཛིན་གཉིས་བཟང་ཇ་འཁོར་གསུམ། བག་གྲོང་འོ་ལོན་གཉེར་པར་ཆུང་དུ་
འཁོར་དྲུག་གཅིག་གམ་མཛོ་གཅིག་གང་རིགས། ཨེ་ཝཾ་ཆི་ཞལ་དཀར་བ་དཔོན་
སློབ་ཀྱི་ཡི་གེ་རྟེན་བཅས་འབྱོར། རྟེན་ཆུང་ཇུ་འཁོར་དྲུག་གཅིག །ཏིང་ཤགས་
དྲིལ་ བུ་ གཉིས། རྟ་ བཟང་ བ་ གཅིག །གླིང་ དགེ་རྒན་ ལ་ ཇ་ འཁོར་ དྲུག་ གཅིག་
དངུལ་སྲང་གསུམ། ཁ་བཏགས། ལྡན་མའི་དགེ་རྒན་རྙིང་པ་དྲག་གྲས་རྣམས་ལ་
ཇ་འཁོར་དྲུག་གཉིས་དང་དངུལ་སྲང་གསུམ། དེ་འོག་མ་རྣམས་ལ་འཁོར་དྲུག་
གཅིག །གླིང་པའི་དགེ་རྒན་རྙིང་པ་རྣམས་ལ་བར་ཁག་གསུམ། གཞན་མའི་དགེ་
རྒན་རྣམས་ལ་རབ་འབྲིང་ཐ་གསུམ་ལ་འོས་བབ། དབོན་པོ་གྲགས་པ་སེར་སྐྱ་
གཉིས་ ལ་ བལ་ ཊ་ བཅུ། ཇ་ བར་ ཁག་ གཅིག །གཞན་མ་རྣམས་ ལ་ བར་ ཁག་
གཉིས་སམ་བལ་ཊཾ་བཅུ་གང་རིགས། འབྲོག་པ་ཕུ་འབྲས་པ་སར་བཅས་གཉིས་
- 360 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལ་ཇ་ཁག་གཅིག །དོན་གྲུབ་ཚང་ལ་བར་ཁག་ཅིག །དོན་གྲུབ་ཚང་ཕ་བུ་དགོན་
དུ་ཡོད་ན་འཁོར་གསུམ་སྤྲོད། གཡུང་དྲུང་ཕ་བུ་གཉིས་ལ་ཇ་ཁག་གཅིག་དང་རས་
ཆ་གཅིག །སྤྲུལ་སྐུ་རྒྱང་རྩེ་བ་བྱུང་ཚེ་འཁོར་གསུམ་རྩིས། ཤེས་རབ་རྒྱལ་མཚན་
མ་ཤི་ཡོད་ཚེ་གོས་ཆ་ཚང་ཞིག་དང༌། དངུལ་སྲང་དོ། གསོལ་རས་དང་ལྟོ་རྣམས་
སྔར་རྒྱུན་ ལྟར། སྣར་ཐང་ཀུན་དགའ་ལྷུན་གྲུབ་སེར་སྐྱ་ལ་མཛོ་མ་ལ་གཅིག །
དཔོན་ ཚང་ ཡེ་ ཤེས་ བསྟན་ འཛིན་ ལ་ ཇ་ ཁག་ གཅིག །ཆུ་ རུ་ ལ་ ཁག་ གཅིག །
མགྲོན་གཉེར་ཡེ་ཤེས་ཕུན་ཚོགས་ཁྱིམ་ཚང་ལ་ཆུང་ཇུ་བར་ཁག་གཅིག །སྟག་
ལུང་ག་ཐོག་ཏུ་དཔོན་སློབ་བདེ་གཤེགས་ཀྱི་ཁྱིམ་ཚང་ལ་མཛོ་འབྲིང་གཅིག་གི་
རྩིས། དབོན་པོ་བཀྲ་ཤིས་དཔལ་བཟང་དང༌། བཏང་བཟང་ རྗེ་དྲུང་གཉིས་ལ་
བར་ཁག་རེ་རེ། གླིང་པ་ཀུན་དགའ་བསོད་ནམས་ལ་བར་ཁག་གཅིག །གླིང་པ་
བྱང་པ་དགེ་གཞོན་རྣམས་འདུག་ན་སྤྱི་མཐུན་དུ་འཁོར་གསུམ། དེའི་སྦྱིན་བདག་
གནམ་ མཚོ་ ཁའི་ད་ རོ་ ཁ་ ལ་ བཟང་ ཇ་ བར་ ཁག་ གཅིག་ སྤྲོད། འབུམ་པ་ཀུན་
དགའ་ལྷུན་གྲུབ་འདུག་ན་ཆུང་ཇུ་འཁོར་དྲུག་གཅིག །ཆུ་འདུས་པ་དཀོན་མཆོག་
ཕུན་ཚོགས་ བར་ ཁག་ གཅིག་ དང༌ ། རབ་ བྱུང་ མ་ ལ་ ཁག་ གཅིག །བླ་ མ་ ཚུལ་
ཁྲིམས་དཔལ་བཟང་གིས་ཆོས་འཕེལ་རྣམ་རྒྱལ་སོགས་གྲོགས་མཆེད་རྣམས་ལ་
གཞུང་ཇ་འཁོར་དྲུག་ལེགས་པ་གཅིག་བླ་བྲང་ནས་སྤྲོད་དགོས། བླ་མ་བསོད་
ནམས་བཀྲ་ཤིས་ཀྱིས་དགེ་རྒན་བསོད་ནམས་དར་རྒྱས་ལ་བར་ཁག་གཅིག་དང་།
ཁྱིམ་ཚང་ལ་བར་ཁག་གསུམ་བླ་བྲང་ནས་སྤྲོད་དགོས། ངོར་ནང་པའི་གྲོང་དུད་ཆེ་
ཆུང་མེད་པར་ལག་སྣེ་གང་འཛོམས་ཀྱིས་དངུལ་སྲང་བདུན་ཙམ་བཅས། རྫོང་ལུ་
གུ་རི་གྲོང་དུད་ཆེ་ཆུང་མེད་ལ་ལག་སྣེ་གང་འཛོམས་ཀྱི་དངུལ་སྲང་ལྔ། བག་གྲོང་
13)
- 361 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽་
སྤྱི་ལ་ལག་སྣེ་གང་འཛོམས་ཀྱི་བལ་ཊཾ་བཅོ་ལྔའི་རྩིས། རྟ་ཚོ་རབ་གླིང་པ་གཉིས་
ཀྱི་གྲོང་དུད་ཆེ་ཆུང་མེད་པར་ལག་སྣེ་གང་འཛོམས་ཀྱི་དངུལ་སྲང་གསུམ་གྱི་རྩིས།
ཟུར་སྦེ་བ་སྡེ་སྤྱིར་དངུལ་སྲང་གསུམ་གྱི་རྩིས་ལག་སྣེ་གང་འཛོམས། ཁྲི་མོན་པ་
ལ་བར་ཁག་གཉིས་ཀྱི་རྩིས་གང་རིགས། ཚོགས་རུང་མ་བཅས་ཀྱི་ངོར་པའི་མི་
སེར་དྲག་ཞན་མེད་པར་བལ་ཊཾ་བཅོ་ལྔའི་རྩིས། རྡོ་མཁར་བ་དྲག་ཞན་མེད་པར་
དངུལ་སྲང་བཅོ་ལྔའི་རྩིས་དངོས་པོ་གངའབྱོར། གཉའ་མ་བ། རྟག་ལྟར་བ། བླ་
བྲང་འོག་པ། དཀྱིལ་ཁང་པ་གཉིས། རྫས་ཁང་པ་བཅས་དྲུག་ལ་མཛོ་བཟང་འོག་
མ་གཅིག་གི་རྩིས། རྡོ་མཁར་གྲོང་ཆེན་མཛོ་བཟང་བ་གཅིག་གི་རྩིས། རྫོང་པ་
དཔོན་སློབ་ཆུང་ཇུ་འཁོར་དྲུག་གཅིག །སྨོན་ཚོ་བྱང་པ་མཛོ་བཟང་བ་གཅིག་གི་
རྩིས་གང་རིགས། ཉང་ནང་མི་སེར་རྣམས་ལ་དངུལ་སྲང་དོའི་རྩིས་གང་རིགས།
རྣམ་རྒྱལ་སྒང་པ་ཨོ་རོག་བཅས་ལ་བར་ཁག་ལྔའི་རྩིས། སྒང་པ་མི་སྡེ་བཅས་ལ་
དངུལ་སྲང་ཕྱེད་དོའི་ རྩིས། རྫོང་ཆུ་དག་པར་བལ་ཊཾ་བཅུའི་ རྩིས་ གང་ རིགས།
རྫོང་འདིང་དཔོན་སྔགས་པ་ཏ་ར་བ་དང་བཅས་པར་བར་ཁག་གཉིས། རབ་གླིང་
ཆུ་འགོ་བར་མཛོ་བཟང་བ་གཅིག་གི་རྩིས་གང་རིགས། སྤེལ་མེད་པ། དཀྱིལ་ཁང་
པ། འབྲང་རྒྱས་པ། ཤར་པ། རྒྱ་སྒོ་སྦུག་པ། དཔོན་གཉེར་བཀྲ་ཤིས་ཅན་པ། བཀྲ་
ཤིས་དོན་གྲུབ་ཚང༌། ཕྱུག་གཞུང་བ། སྦྲུལ་རྩེ་བ་བཅས་ལ་ལག་སྣེ་གང་འཛོམ་
གྱིས་དུད་རེར་དངུལ་སྲང་དོ་རེ་ཐོབ་རྩིས། ཇོ་མོ་ཤར་པར་ཇ་ཁག་གཅིག ། སྤེ་
སྔོན་སྟོད་པ། གྱོ་མོ་ནུབ་པ། རུ་བ་པ་གསུམ་ལ་ཇ་ཁག་རེའི་རྩིས། པ་སངས་སྒྲོན་
མར་ཇ་ཁག་གཉིས་ཀྱི་རྩིས། སངས་རྒྱས་ཚུལ་ཁྲིམས་སམ་ཤུལ་ལ་ཇ་ཁག་གཅིག།
གཞན་ཕྲན་ཚེགས་ལ་འོས་བབ། ཕྱུག་གཞུང་སྤེ་རྒྱ་བར་ལག་སྣེ་གང་འཛོམ་གྱིས་
- 362 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དངུལ་སྲང་དོའི་རྩིས། སོགས་མོ་ཕྱོགས་པར་ཆུང་ཇུ་བར་ཁག་གཅིག ། ལྕགས་ཀླུ་
ཆུ་ བར་ ཇ་ འཁོར་ དྲུག་ གཅིག ། རས་ ཆ་ གཅིག །རྟ་ བཟང་ གཅིག་ གམ་ མཛོ་
གཉིས་གང་རུང་། ཀླུ་ཆུ་བུན་ལྟོ་བ། དཀྱིལ་ཁང་པ། བླ་བྲང་བ་གསུམ། ཕྱུག་པོ་
བུན་ལྟོ་བ་སྐྱེ་བེ་ཤར་བྱང་གཉིས་ལྕགས་བྲག་པ། བེང་ཆེན་པ་བཅས་ལ་ཇ་ཁག་
རེ་རེའི་རྩིས། ལྷོ་པ་ཤར་པར་ཆུང་ཇུ་བར་ཁག་དང་། ལ་
༈ བཀྲ་ཤིས་ལྷུན་པོའི་བླ་བྲང་དུ། ལྷ་མིའི་དཔལ་མགོན་ཆེན་པོ་མཆོག་གི་
སྤྲུལ་སྐུ་ཐམས་ཅད་མཁྱེན་གཟིགས་ཆེན་པོ་ཡོངས་འཛིན་བསྟན་པའི་ཉི་མ་གསར་
ཕེབས་ཀྱི་ཁྲི་སྟོན་ལེགས་འབུལ་དུ་བཀྲ་ཤིས་པའི་ལྷ་རེག །སྟོན་པའི་གསེར་སྐུ།
གསེར་སྲང་གང་། གོས་ཡུག་གཉིས། ལིང་ཡུག་གསུམ། སྨན་ཡུག །ཟམ་ཡུག་ལྔ།
ཀ་ཅི་ཡུག །ཆིབས། དྲེའུ ཇ་འཁོར་དྲུག་ བཅོ་ལྔ། ཕྱག་མཛོད་སྐུ་ཞབས་ སུ། ལྷ་
རེག །དངུལ་ སྲང་ བདུན། གོས་ ཡུག །སྨན་ ཡུག །ཟམ་ ཡུག་ བཞི། ཀ་ ཅི་ ཡུག །
བཟང་ཇ་འཁོར་དྲུག་གཅིག །ཆིབས་བཅས། མགྲོན་གཉེར་གཉིས་ལ་བཟང་ཇ་
འཁོར་དྲུག་གཅིག །གཉེར་ཚང་དུ་འཁོར་དྲུག་གཅིག་གིས་གཙོས་པའི་བདུན་
ཚན། འགག་ པར་ ཆུང་ཇུ་ འཁོར་ གསུམ། ཡང་ གཟིམས་ ཆུང་ འགག་ པར་ ཕྱག་
མཛོད་སྡེ་ ཆུང་བ་དང་གསོལ་དཔོན་གཉིས་བཅས་ ལ་ ཁ་ བཏགས་བཟང་བ།
བཟང་ཇ་འཁོར་དྲུག་གཅིག་བཅས། འདུས་ཚོགས་རིན་པོ་ཆེར་མང་ཇ་རྟེན་དངུལ་
སྲང་བཅོ་ལྔ། འགྱེད་གྲྭ་པ་ཉི་ཤུ་རྩ་ལྔར་བར་ཁག་རེའི་རྩིས་ཇ་འཁོར་དྲུག་འབུལ་
བའམ། ཡང་ན་གྲྭ་པ་ལྔ་རེར་བལ་ཊ་འགྱེད་རྩིས་བལ་ཊཾ་བདུན་བརྒྱ་ཕུལ་ནས་
པཎ་ཆེན་རིན་པོ་ཆེའི་ཞབས་བརྟན་འབུལ་དགོས་སྔགས་ཁང་དུ་བསྔོ་རྟེན་མཛོ་
གཅིག་གི་མལ། མང་ཇ་རྟེན་ནག་པོ་འཁོར་གསུམ། ཐོས་བསམ་གླིང་སྤྱི་སོར་ཁ་
- 363 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཏགས། ཇ་ འཁོར་ དྲུག་ གཅིག །མཛོ། ཧ་ གདོང་ སྤྱི་ སོར་ ཆུང་ ཇུ་ འཁོར་དྲུག་
གཅིག །མཛོ། རྒྱ་ ཁང་ ཚན་ ལ་ ཇ་ ཁག་ གསུམ། འབྱེད་ པ་ གྲྭ་ཚང་ ལ་བར་ ཁག་
གཉིས། དགོན་ཁྲ་སྤྱི་སོར་བར་ཁག་གཉིས། གཞིས་རྩེ་རྫོང་བཞུགས་ལྷན་རྒྱས་
སུ་ཁ་བཏགས། ཆུང་ཇུ་འཁོར་དྲུག་གཉིས། རྟ་གཅིག །མདའ་དཔོན་དཱ་ཧ་ན་ཐཱ་
ཇིར་ ཁ་ བཏགས་ དང༌ གསེར་ ཞོ་གང་ ། ཇ་ འཁོར་ དྲུག་ གཅིག །མདའ་ དཔོན་
ལྕགས་ ཅན་ པར་ གསེར་ ཞོ་ གང་ ། ཁ་ བཏགས། ཇ་ འཁོར་དྲུག་ གཅིག །དཔའ་
རྩལ་ནུ་ཡོན་ལ་ཁ་བཏགས། ཆུང་ཇུ་འཁོར་དྲུག་གཅིག །མཛོ་བཟང་པ་གཅིག །
སྤེ་ཞི་སྡེ་པར་ཁ་བཏགས། ཇ་འཁོར་དྲུག་གཅིག །མཛོ་བཟང་བ་གཉིས་སམ་རྟ་
བཟང་བ་གཅིག་གང་རིགས་ཕུལ། བྱང་ཡངས་པ་ཅན་དུ་བསྔོ་རྟེན་ཁ་བཏགས།
ཇ་ཁག་གཅིག །མར་མེ་རྟེན་ཇ་ཁག་གཅིག །མང་ཇ་འགྱེད་བཅས་པར་ཇ་འཁོར་
དྲུག་ གཉིས། ཐོབ་རྒྱལ་ གཞིས་ ཀའི་ སྡེ་ པར། ཆུང་ཇུ་འཁོར་དྲུག་ གཅིག །ཐོབ་
རྒྱལ་དགའ་ལྡན་རབ་རྒྱས་སུ་མང་ཇ་རྟེན་ཇ་འཁོར་གསུམ། ཐོབ་རྒྱལ་སྨན་རིར་
ཇ་ འཁོར་ གསུམ། རམ་ སྡིངས་མར་ བར་ ཁག་ གཅིག །གཡག་ གཅིག །འུ་ ཡུག་
བྲག་ དཀར་དུ་མང་ཇ་རྟེན་ ཇ་ བར་ ཁག་གཅིག་དང་གཡག་ གཉིས། དགོན་པ་
དཀར་པོ། དར་རྒྱས་ཆོས་སྡིངས། བསམ་གཏན་ཡང་རྩེ། གྲ་ལུང་དགོན། འུ་ཡུག་
གནས་པོ་ཁག་གཉིས་ལ་ཇ་བར་ཁག་རེ་དང་གཡག་གཉིས་རེ། འུ་ཡུག་ཟམ་ཚེ་
དགོན། ལྕགས་དངོས་གྲུབ་ཆོས་སྡེ། ལྕགས་དགའ་ལྡན་དར་རྒྱས་གླིང༌། འུ་ཡུག་
གོས་ སྔོན་ དུ་ འབུལ་ བ་ ཁ་ བཏགས། ཕྱག་ དྲིལ། ཇ་ འཁོར་ དྲུག་ གཉིས། རྟ་
བཟང་བ་ གཅིག །དྲེའུ་ གཅིག །མཛོ་ གཅིག་ བཅས་ དགུ་ ཚན། འདུས་ཚོགས་ སུ་
མང་འགྱེད་རྟེན་ཇ་འཁོར་དྲུག་གསུམ། སྡེ་པ་ལྷུན་གྲུབ་རྩེ་པར་ཆུང་ཇུ་འཁོར་དྲུག་
- 364 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གཅིག་དང་རྟ་གཅིག་ཕུལ། གལ་སྲིད་རྟ་མ་བྱུང་ན་ཆུང་ཇུ་འཁོར་དྲུག་གཉིས་
ཕུལ། མ་ ཆེན་ གྱིས་ གཙོས་ གྲོང་ ཆེན་ ལ་ ཡི་ གེ་ ཆུང་ རྫུ་ འཁོར་ གསུམ། མ་
སྨད་གཉིས་ལ་གཞུང་ཇ་བར་ཁག་གཉིས་དང་དངུལ་སྲང་བཞི་བྱས་པའི་ཡི་གེ།
རིན་ཆེན་ལྷུན་གྲུབ་མ་རྒན་ལ་ཤོག་ཆག་རྟགས་འབྱར་ཡོད། ་
༈ ཕན་བདེའི་གདུགས་དཀར་སྲིད་པ་གསུམ་ན་གཡོ་བ་དཔལ་ས་སྐྱ་པ་གདུང་
སྲས་ལྷན་རྒྱས་མཆོག་གི་ཞབས་པད་དྲུང་དུ། ཞབས་བརྟན་ལེགས་འབུལ་གྱི་ཐོ་
ལ། ཐོག་མར་བཀྲ་ཤིས་པའི་ལྷ་རེག །ཚེ་དཔག་མེད་ཀྱི་གསེར་སྐུས་གཙོས་པའི་
གསེར་ཞོ་བརྒྱ། དངུལ་སྲང་བརྒྱ། གོས་ཡུག་གཉིས། སྨན་ཡུག་ལིང་ཡུག་འདྲེས་པ་
གསུམ། ཟམ་ཡུག་སུམ་ཅུ། གཞན་སྣ་མཚོན་གང་འབྱོར་བདུན། ཇ་འཁོར་དྲུག་ལྔ་
བཅུ། རྟ་དྲེའུ་གཉིས། མཛོ་གཉིས། གཡག་དྲུག་བཅས་ཁྱོན་བརྒྱ་འབུལ་གསུམ།
དཔལ་ས་སྐྱ་པ་ཆེན་པོ་དབུས་ཕེབས་ཀྱི་ཞོར་ཨེ་ཝཾ་དུ་ཕེབས་སྐབས། སླར་ཡང་
ལེགས་གསོལ་མཚོན་བྱེད་ཀྱི་ཐོག་མར་བཀྲ་ཤིས་པའི་ཁ་བཏགས་ཆེ་ལེགས།
རྒྱལ་བ་ཚེ་དཔག་ཏུ་མེད་པའི་གསེར་སྐུ། གསུང་རྟེན་རྡོ་དྲིལ་ལེགས་པ་ཆ། ཏིང་
ཤགས། སྒྲུབ་ ཆལ། མཎྜལ་ གཅིག །རྟེན་ ཁེབས་ ཆ། མཆོད་ ཀོང། བདུན་ ཚར།
མེ་ཏོག་དམ་སྤེ་ཆ། གཏོར་ཆ་ག་ཊུ་ར། དཀར་ཡོལ་ཡུ་ཐུང་ལྔ། དཀར་སྟེགས་ཡུ་
རིང་ བཅས། ཀ་ཊོ་ ར། གསེར་ ཞོ་ བཅུས་ གཙོས་ པའི་ ཁ་ བཏགས། སྨན་ ཡུག །
གོས་ཡུག །ལིང་ཡུག །རྒྱ་ཟམ་སྣ་ཚོགས་ཡུག་བཅུ་གཅིག །བལ་ཟམ་སྣ་ཚོགས་
ཡུག་བདུན། ལྷོ་རས་ ཀ་ཅི་བཅས་ཚན་གྲངས་ཉི་ཤུ་རྩ་ལྔ། དངུལ་སྲང་བཅུས་
གཙོས་ པའི་ ཁ་ བཏགས། སྨན་ ཡུག །ལིང་ཡུག །གོས་ཡུག །རྒྱ་ ཟམ་ སྣ་ཚོགས་
ཡུག་དྲུག །ལྷོ་རས་ཀ་ཅི་བཅས་ཚན་གྲངས་བཅུ་གསུམ། ཇ་འཁོར་དྲུག་བཅུས་
- 365 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
གཅིག །གྲྭ་མང་མར་མང་ཇ་འགྱེད་བཅས་འཁོར་དྲུག་གཅིག །མར་མེ་རྟེན་ཇ་
ཁག་གཅིག །ས་བཟང་དགོན་པར་ཇ་ཁག་གཅིག །སྤྲོ་མོ་ལུང་དུ་ཇ་ཁག་གཅིག །
རིན་ཆེན་སྒང་དུ་མང་ཇ་བར་ཁག་གཅིག །མང་འགར་མུ་གུ་ལུང་དུ་མང་ཇ་བར་
ཁག་གཅིག །ཟངས་ལྡན་ཆོས་སྡེར་མང་ཇ་བར་ཁག་གཅིག །ཚ་ལུང་དུ་མང་ཇ་
བར་ཁག་གཅིག །ར་ས་ཆོས་སྡེར་མང་ཇ་བར་ཁག་གཉིས། ན་བཟའ་བྲག་ཕུག་
ཏུ་བར་ཁག་གཅིག །ལྷུན་པོ་རྩེར་མང་ཇ་རྟེན་འཁོར་དྲུག་གཅིག །མར་མེའི་རྟེན་
ཇ་ཁག་གཅིག །དར་ལུང་དུ་མང་རྟེན་གཤག་ཚལ་གཅིག །སྙན་དར། ཛ་ ཛ་ལུང་
དུ་མང་ཇ་རྟེན་བར་ཁག་གཅིག །གདོང་ཁ་ཆོས་སྡེར་མང་རྟེན་ཇ་ ཁག་གཅིག །
འདར་གྲང་མོ་ཆེར་མང་ཇ་བསྐང་གསོ་རྟེན་བཅས་འཁོར་དྲུག་གཅིག །བླ་མར་
ཕྱག་ཏིང་ གཅིག །འདར་ བ་ བསྟན་ དགེ་ འཕེལ་ དུ་ བར་ ཁག་ གཉིས། འདར་
བསམ་འགྲུབ་དགོན་གསར་དུ་བར་ཁག་གཉིས། མུས་ལུང་དགའ་ལྡན་དུ་མང་
རྟེན་བར་ཁག་གཉིས། མུས་གླེ་ལུང་ཇ་འཁོར་དྲུག་གཅིག །མུས་ཆུ་བཟང་རི་ཁྲོད་
དུ་ཇ་གཤག་ཚལ་གཅིག །གླིང་ཁ་བདེ་བ་ཅན་དུ་མང་རྟེན་ཇ་འཁོར་དྲུག་གཅིག །
མུས་ལུང་ཆུང་དུ་འཁོར་དྲུག་གཅིག །ཡ་མ་བདེ་ལྡན་དུ་བར་ཁག་གཅིག །དགོན་
པ་རྫོང་དུ་འཁོར་གསུམ། དགའ་ལྡན་ཕུན་ཚོགས་གླིང་དུ་མང་ཇ་རྟེན་འཁོར་དྲུག་
གཅིག །བླ་ མར་ ཕྱག་ཏིང་ གཅིག །ཇོ་ནང་ དུ་ མང་ རྟེན་བར་ ཁག་ གསུམ། བསྔོ་
རྟེན་ ཕྱག་ཏིང་གཅིག །བྱ་རྒོད་གཤོང་དུ་མཁན་པོར་བསྔོ་རྟེན་རས་ཆ། མང་ཇ་
འགྱེད་བཅས་པར་འཁོར་དྲུག་གཅིག །བོ་དོང་ཨེར་བླ་མར་རས་ཆ། མང་ཇ་རྟེན་
ཁག་གཉིས། ཁྲོ་ཕུ་བྱམས་ཆེན་དུ་བླ་མར་བསྔོ་རྟེན་མཛོ་ལེགས་པ་གཅིག །མང་
ཇ་ འགྱེད་ བཅས་ འཁོར་ དྲུག་ གཉིས། མཆོད་ འབུལ་རྟེན་ འཁོར་ དྲུག་ གཅིག །
- 367 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
གངས་ ཅན་ ཆོས་ འཕེལ་དུ་ མཁན་ པོར་ བར་ ཁག་ གཅིག །མང་རྟེན་ བར་ ཁག་
གསུམ་བཅས་ཁྱོན་འཁོར་དྲུག་ གཅིག །བྱེ་བེ་དགོན་གསར་དུ་ ཇ་ ཁག་ གཉིས།
གཙང་ཆུ་མིག་ཏུ་མཆོད་འབུལ་འབྲེལ་བ། སྣར་ཐང་ཆོས་སྡེར་མང་ ཇ་རྟེན་ཇ་
འཁོར་དྲུག་གཅིག བླ་མར་བསྔོ་རྟེན་མཛོ་གཅིག །བྱང་ཆེན་རི་ཁྲོད་དུ་མང་ཇ་རྟེན་
བར་ཁག་གཅིག །བྱ་མ་རྩེའི་རི་ཁྲོད་དུ་བར་ཁག་གཅིག །ཟུར་སྤེ་དགོན་དཀར་དུ་
ཇ་ཁག་གཅིག །བྱང་ཆུབ་གླིང་དུ་བླ་མར་མཛོ་བཟང་བ་གཅིག །དགོན་ཡས་མར་
གཉིས་སུ་མང་རྟེན་ཇ་འཁོར་དྲུག་གཅིག །བཀའ་བརྒྱད་དུ་བསྔོ་རྟེན་ཟམ་ཡུག །
མང་རྟེན་བར་ཁག་གཅིག །བཀྲ་ཤིས་ཆོས་སྡིངས་སུ་བསྔོ་རྟེན་ཟམ་ཡུག །མང་ཇ་
རྟེན་བར་ཁག་གཅིག །ཞ་ལུ་ཕུ་མདའ་གཉིས་སུ་མཁན་པོར་མཛོ་གཅིག །མང་ཇ་
འགྱེད་བཅས་པར་འཁོར་དྲུག་གསུམ། འཇམ་དཔལ་ཆོས་མཆོག་ཏུ་འཁོར་དྲུག་
གཅིག །རྒྱན་གོང་ལྷ་ཁང་དུ་སྙན་དར། ཇ་གཤག་ཚལ། པ་སྣམ་ཐར་པར་མང་ཇ་
རྟེན་འཁོར་གསུམ། པ་སྣམ་དགའ་བ་གདོང་དུ་མང་ཇ་རྟེན་ཇ་ཁག་གསུམ། བསྔོ་
རྟེན་ རས་ཆ། འབྲོང་རྩེ་ཆོས་སྡེར་ཇ་འཁོར་གསུམ། ཐེག་མཆོག་གླིང་དུ་བླ་མར་
ཕྱག་དྲིལ། མང་ཇའི་རྟེན་ ཇ་ ཁག་ གསུམ། པ་སྣམ་ ཆུ་ བཟང་ བླ་མར་ ཕྱག་ཏིང་
གཅིག །མང་ ཇའི་རྟེན་ཇ་ འཁོར་གསུམ། སྐྱེ་འགར་ རི་ ཤིང་དུ་བླ་མར་ རས་ཆ།
མང་ ཇའི་རྟེན་ ཇ་ འཁོར་གསུམ། སྤོས་ ཁང་དུ་མང་ཇའི་རྟེན་ ཇ་ འཁོར་གསུམ།
རྐྱང་རོ་གསེར་སྡིངས་སུ་མང་ཇའི་རྟེན་ཇ་ཁག་གཅིག །རྩེ་ཆེན་དགོན་པར་མང་
ཇའི་རྟེན་ཇ་འཁོར་གསུམ། དཔལ་འཁོར་ཆོས་སྡེར་བསྔོ་རྟེན་ཁ་བཏགས། དངུལ་
སྲང་གང༌། ཟམ་ཡུག་གཉིས། མང་ཇའི་རྟེན་ཇ་འཁོར་དྲུག་གཅིག །གུར་པ་གྲྭ་
ཚང་ལ་བླ་མར་ཕྱག་དྲིལ་གཅིག །མང་ཇ་འགྱེད་བཅས་འཁོར་དྲུག་གཅིག །དགེ་
HC
- 368 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སློང་པདྨ་དགེ་གཞོན་གཉིས་ལ་ཇ་བར་ཁག་གཅིག་དང་དྲིལ་བུ་གཅིག །ཉང་སྟོད་
སྐྱིད་སྦུག་ཏུ་སྤྲུལ་སྐུ་རིན་པོ་ཆེར་ཁ་བཏགས། དངུལ་སྲང་གང༌། རྒྱ་ཟམ་ཡུག་
གཉིས། མང་ཇའི་རྟེན་ཇ་འཁོར་དྲུག་གཅིག །འབྲུག་ར་ལུང་བླ་མར་ཁ་བཏགས།
དངུལ་སྲང་གང་། མང་ཇ་མར་མེའི་རྟེན་བཅས་པར་དངུལ་སྲང་བཞི། རོང་བྱམས་
ཆེན་དུ་བྱམས་པར་མཆོད་འབུལ་རྟེན་ཇ་འཁོར་དྲུག་གཅིག །སྙན་དར། མང་ཇའི་
རྟེན་ ཇ་ འཁོར་ དྲུག་ གཉིས། མཁན་ པོར་ བསྔོ་རྟེན་ ཁ་ བཏགས། ཇ་ ཁག །ཟམ་
ཡུག་གཉིས། ནུབ་ཆོས་ལུང་དུ་མང་ཇའི་རྟེན་བར་ཁག་གཅིག །གྲེ་བོན་པོ་ལུང་དུ་
སྤྲུལ་ སྐུར་ ཁ་ བཏགས། ཇ་ ཁག་ གཅིག །ཟམ་ ཡུག་ གཅིག །མང་ ཇའི་ རྟེན་ ཇ་
འཁོར་གསུམ། རོང་ ཟངས་ ལ་མཁར་ དུ་ བླ་ མར་ ཁ་ བཏགས། ཟམ་ ཡུག །མང་
ཇའི་རྟེན་འཁོར་གསུམ། རྩེ་གདོང་རིན་ཆེན་སྒང་དུ་མང་ཇ་འགྱེད་བཅས་རྟེན་བར་
ཁག་གསུམ། རྩེ་གདོང་འདུས་སྡེར་མང་ཇའི་རྟེན་འགྱེད་དང་བཅས་པར་ཇ་འཁོར་
དྲུག་ ཕྱེད་ གསུམ། ཞབས་དྲུང་ རིན་ པོ་ ཆེར་ ཁ་ བཏགས། གོས་ ཡུག །སྨན་ ཡུག །
ལིང་ ཡུག་ གཉིས། ཟམ་ ཡུག་ གསུམ། ཇ་ འཁོར་དྲུག་བཅུ། ཕྱག་ཏིང་ གཅིག །རྟ།
མཛོ་གཅིག་དང་བཅས། ཕྱག་མཛོད་སྐུ་ཞང་གཉིས་ལ་ཐུན་མོང་དུ་རྟ་གཅིག །ཇ་
འཁོར་དྲུག་གཅིག ། །
གྲོང་ལྷ་ཆོས་སྡེར་མང་ཇའི་རྟེན་ཇ་འཁོར་གསུམ། གྲེས་དགོན་པ་ཕུག་ཏུ་བསྔོ་
རྟེན་རས་ཆ། མང་ཇའི་རྟེན་ཇ་འཁོར་གསུམ། ཤང་གཞོང་ཞོང་མར། ཁྱུང་པོའི་སྐུ་
ལ་སྙན་དར། མར་མེའི་རྟེན་དུ་དངུལ་སྲང་གང༌། མང་ཇའི་རྟེན་ཇ་འཁོར་གསུམ།
སྟག་སྣ་དགོན་དུ་མང་ཇའི་རྟེན་ཇ་འཁོར་དྲུག་གཅིག །ཤང་རི་བོ་དགའ་ལྡན་དུ་
མང་ཇའི་རྟེན་ཇ་འཁོར་དྲུག་གཅིག །རྒྱ་མཚོ་ཆོས་སྡེར་མང་ཇའི་རྟེན་ཇ་འཁོར་
- 369 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽་
གསུམ། ཟབ་བུར་མང་རྟེན་ཇ་འཁོར་གསུམ། སོག་པོར་བར་ཁག་གཅིག །འབའ་
ར་སྒྲུབ་སྡེར་བླ་མར་ཕྱག་ཏིང་གཅིག །ཇ་བར་ཁག་གཉིས། སྒྲུབ་སྡེ་ ཡས་མར་
གཉིས་ལ་རྟ་གཅིག །གསང་སྔགས་གླིང་དུ་བསྔོ་རྟེན་རས་ཡུག །མང་ཇ་རྟེན་བར་
ཁག་གཅིག །འུག་པ་གླིང་དུ་བསྔོ་རྟེན་རས་ཡུག །མང་ཇའི་རྟེན་བར་ཁག་གཅིག །
གསེར་མདོག་ཅན་དུ་མཁན་པོར་ ཇ་ འཁོར་དྲུག་གཅིག །རྟ་མཛོ་ གང་ རིགས།
འདུས་ཚོགས་སུ་མང་ཇ་འགྱེད་དང་བཅས་པར་ཇ་འཁོར་དྲུག་བཞི། མཛོ་ཁལ་
གང་རིགས། གྲྭ་ཚང་འབབ་ཁུང་ལ་ཇ་བར་ཁག་གཅིག །སྲད་ནོར་བུ་ཆོས་འཁོར་
བར་མང་ ཇའི་རྟེན་ཇ་འཁོར་གསུམ། སྲད་རྒྱུད་པ་གྲྭ་ཚང་ལ་མང་ཇའི་རྟེན་ཇ་
འཁོར་གསུམ། སྲད་དགོན་གསར་དུ་མང་ཇ་བསྐང་རྟེན་འགྱེད་དང་བཅས་པར་
བག་ཁག་གསུམ། སྲད་དགོན་པ་ཁྲ་མོར་བླ་ སྤྱིར་བར་ཁག་གཅིག །གྲྭ་མང་ལ་
བསྐང་བ་མང་ཇ་རྟེན་འགྱེད་དང་བཅས་པར་འཁོར་དྲུག་གཅིག །གམ་པར་བླ་མ་
བ་རི་བར་བར་ཁག་གཅིག །བ་རི་བའི་དགོན་པར་བར་ཁག་གཅིག །བླ་མ་ཞང་
ཚང་བར་ཁག་གཅིག །སྡེ་ཐང་དགོན་པར་བར་ཁག་གཅིག །རྣམ་སྲས་པར་བར་
ཁག་གཉིས། དགོན་དམར་བར་བར་ ཁག་གཅིག །རས་ཡུག་གཅིག །ཟར་ཐེག་
མཆོག་གླིང་པར་བར་ཁག་གཅིག །ཟར་ བྱང་ཕུག་གཤག་ཚལ་གཅིག །མར་མེའི་
རྟེན་དངུལ་སྲང་གང་། ཐུབ་བསྟན་རིན་ཆེན་གླིང་དུ་མང་འགྱེད་འཁོར་དྲུག་གཅིག །
བསྐང་གསོ་སྨྱུང་གནས་བཅས་ཞལ་འདེབས་དངུལ་སྲང་གསུམ། ཆུ་འདུས་རྫོང་
པར་ བླ་མ་གསུམ། ཚོགས་ ཁང་དཔོན་པོ། གཉེར་པ་བསོད་ནམས་ཕུན་ཚོགས་
བཅས་ལ་འཁོར་དྲུག་གཅིག །གྲྭ་མང་ལ་མང་ཇ་འགྱེད་དང་བཅས་པར་བར་ཁག་
གསུམ། ཚོས་སྒོ་ཆོས་སྡེར་མང་ཇའི་རྟེན་ཇ་འཁོར་གསུམ། རབ་དཀར་དུ་བླ་མར་
- 370 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཇ་བར་ཁག་གཅིག་དང་མང་ཇའི་རྟེན་བར་ཁག་གཅིག །ཆུ་མིག་རྣམ་གྲོལ་གཉིས་
སུ་བར་ཁག་རེ་རེ། རིན་ཆེན་སྒང་དུ་བར་ཁག་གཅིག །གྱེར་ལྕགས་ཕུག་གཉིས་
སུ་མ་ཎིའི་ཞལ་འདེབས་འཁོར་དྲུག་གཉིས། བཞད་ཐུབ་བསྟན་དུ་མང་རྟེན་ཇ་
འཁོར་དྲུག་གཅིག་དང་མཁན་པོར་བར་ཁག་གཅིག །ཀུན་དགའ་བསོད་ནམས་
མ་བུར་བར་ཁག་གཅིག་དང་དངུལ་སྲང་གསུམ། གྲྭ་ཚང་ཆེན་མོར་མང་ཇའི་རྟེན་
འཁོར་གསུམ། ཤར་ཕྱོགས་དཔལ་ལྡན་སྡིངས་སུ་བར་ཁག་གཅིག །བཀྲ་ཤིས་
རྒྱས་འཕེལ་དུ་བར་ཁག་གཅིག །དངུལ་ཆུ་རྫོང་དུ་བར་ ཁག་ གཅིག །རི་བོ་གྲུ་
འཛིན་དུ་མང་ཇ་འགྱེད་དང་བཅས་པར་འཁོར་དྲུག་གཅིག །བསམ་གཏན་བརྩོན་
འགྲུས་ལ་བར་ཁག་གཅིག །གཤིན་ཚང་དུ་བསྔོ་རྟེན་བར་ཁག་གཅིག །མང་རྟེན་
འཁོར་ གསུམ། རྟ་ ནག་ ཐུབ་ བསྟན་ དུ་ མཁན་ པོར་ཁ་ བཏགས། དངུལ་ སྲང་
གསུམ། ཇ་འཁོར་དྲུག་གཅིག །གྲྭ་མང་ལ་མང་ཇ་འགྱེད་དང་བཅས་པ་ཇ་འཁོར་
དྲུག་ཕྱེད་ལྔ། མར་མེའི་རྟེན་བར་ཁག་གཅིག །སྙན་དར། རྟ་ནག་སྒྲོལ་མ་ཕུག་ཏུ་
མང་རྟེན་ཇ་འཁོར་གསུམ། བླ་མར་རྟ་གཅིག །དགོན་ཁྲ་སྤྱི་སོར་མང་ཇའི་རྟེན་ཇ་
འཁོར་གསུམ། ཨོ་རོག་བྲག་དཀར་དགོན་པར་མང་ཇའི་རྟེན་ཇ་འཁོར་གསུམ།
སྐྱེད་ཚལ་གོང་འོག་གཉིས་སུ་མང་འགྱེད་རྟེན་འཁོར་དྲུག་རེ་རེ། བསྔོ་རྟེན་དངུལ་
སྲང་རེ་ཕུལ། ཁ་རག་ཐོད་བུའི་དགོན་པ་ཡས་མར་གཉིས་ལ་མང་ཇའི་རྟེན་བར་
ཁག་རེ་རེ། ཁོ་པེའི་ཆོས་སྡེར་མང་རྟེན་དངུལ་སྲང་གསུམ། ཆོས་འཁོར་ཡང་རྩེར་
མང་རྟེན་ཁ་བཏགས། དངུལ་སྲང་གསུམ། བྱ་རྒོད་གཤོང་དགོན། ཀོ་ནེ་སྒྲུབ་སྡེ།
ཞལ་གྲོ་སྒྲུབ་སྡེ། ནོར་བུ་ཆོས་འཕེལ། རྡོ་རྗེ་གདན། ཕུ་རྫོང་སྒྲུབ་སྡེ། ཤབ་འདྲ་
འདྲི་ཆོས་སྡེ། ཁ་བ་ལྷས་སྡིངས། ས་བཟང་སྒྲུབ་སྡེ། ལུ་པ་ཆོས་ལུང་དགོན། སེ་
- 371 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ལུང་སྒྲུབ་སྡེ། གདོང་དཀར་ཆོས་སྡེ། སྐྱིད་སྦུག་ཆོས་འཁོར་གླིང་སྒྲུབ་སྡེ། འཛིམ་
ཆོས་ལུང་སྒྲུབ་སྡེ། གཞུ་ལུང་སྒྲུབ་སྡེ། གཞིས་ཆེན་སྒྲུབ་སྡེ། གཞིས་ཆེན་ནོར་བུ་
གླིང་སྒྲུབ་སྡེ། མང་མཁར་ཚ་ལུང་སྒྲུབ་སྡེ། མུ་གུ་ལུང་དགོན། རྒྱལ་བཟང་སྒྲུབ་སྡེ།
ཤྲཱི་ སྦུག་སྒྲུབ་སྡེ། ཐུབ་བསྟན་དགེ་འཕེལ། བུ་རི་སྒྲུབ་སྡེ། དར་རྒྱས་གླིང༌། ཆོས་
སྡིངས་སྒྲུབ་སྡེ། རྩེ་དཀར་སྒྲུབ་སྡེ། བསམ་འགྲུབ་དགོན་གསར། ཐེག་མཆོག་འོ་
གླིང་ དགོན། ཤིང་ མང་ སྒྲུབ་ སྡེ། གྲའུ་ དགོན་ པ། རག་ རྫོང་ནོར་བུ་ གླིང༌ ། རྒྱང་
འབུམ་ཆེན། ཆོས་འཁོར་ སྒང༌། དགེ་ལྡན་འོག་མིན་དགོན། དོན་གླིང་ཆོས་སྡེ།
ཕུག་པོ་ཆེ་དགོན། གཙང་ཆོས་མ་བསམ་འགྲུབ་ཆོས་སྡིངས། ལྡོག་བཞི་དགོན།
ལྡོག་ ལུང་ དགའ་ལྡན་ དགོན། ཝ་ལུང་སེ་ཚར་ དགོན་པ། ཁུང་ དཀར་གྲྭ་ཚང་།
སྐྱིད་ཕུ་ཤར་ཆེན་དགོན། རྒྱས་སྡེ་ གྲགས་ ཁུང་དགོན། རྫོང་ རི་དགོན། བླ་བྲང་
རྫོང༌། སེང་གེ་ ལུང་ མངོན་ དགའ་ དགོན། སྤྲོ་བ་དགོན། བར་ མ་ དགོན། སྦུ་མ་
ལྷུན་རྩེ་ དགོན། ཆོས་རྫོང་པ། ལྡོག་ ལུང་ཕུ་དགོན། སྐྱི་ཆུང་དགོན། བཟང་ལྡན་
བཞི་ གྲ་ བཅས། ལྡོག་ བསམ་ འགྲུབ་ དགེ། ལྡོག་ ཡག་ ཆོས་ དགོན། ལྡོག་ ཆོས་
སྡིངས་སྒྲུབ་སྡེ། ངམ་རིང་ཆོས་སྡེ་ཆེན་པོར་ཇ་འཁོར་དྲུག་གཅིག །བསྔོ་རྟེན་ལྔ་
ཚན། གླང༌ རི་ ཆོས་ ལྡན་ དགོན། སྲིད་གསུམ་རྣམ་རྒྱལ། བྱང་ ཆུབ་ དགེ་ གླིང༌ །
ཡུལ་ཆེན་བན་གཙང་། ལྷས་སྡིངས་དགོན་པ། རྟག་རྩེ་ཆོས་སྡེ། རི་ཆེ་དགོན་པ།
རྩི་ལུང་སྒྲུབ་སྡེ། རེ་ས་དགོན། དབུས་རི་དགོན། གངས་བུ་ལེ་དགོན། ས་ལུང་ཡོས་
རི། སེ་ལུང་དགེ་འཕེལ་དགོན། བྲག་དམར་སྒྲུབ་སྡེ། རྨ་བྱ་ཤུག་ཁྲོད། ཀ་ལེབས་
གྲྭ་ཚང་བཅས་གོང་གསལ་དགོན་ཐོ་འདི་རྣམས་ལ། མང་རྟེན། འོ་ཚ། ཤིང་རིན།
འབུལ་ཆུང་། བསྔོ་རྟེན་ལྔ་ཚན། སུམ་ཚན། སྡོར་དོད་བཅས་ལ་ཇ་འཁོར་དྲུག་བཅུ། །
-372 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
༈ ཆུ་འདུས་ཡན་ལ་དྭགས་ཕྱིན་གྱི་མང་ཇ་བསྔོ་རྟེན་མར་མེ་བཅས་ཀྱི་ཐོ་ལ།
ཆུ་འདུས་ཆོས་སྡེ། ཆུ་འདུས་སྒྲུབ་སྡེ། ཐེ་སེ་དགོན་ཆུང་། སྤོས་ཕུང་སྒྲུབ་སྡེ། སྤང་
རི་སྒྲུབ་སྡེ། རྒྱས་དགོན། བྲག་དམར་དགོན། སྤང་ང་ཆོས་སྡེ། ཇོ་མོ་དགོན། མ་
གྲེང་སྤྱང་རི་དགོན། རྒྱལ་དཔལ་དགོན། བཀྲ་ཤིས་སྡོང་། བྲག་པོ་ཆེ། གླང་སྟོད་
དགོན། སྤྱི་ ལུང་ དགའ་ ལྡན་ ཆོས་ ཕུག །ཤིང་ སྟོད་ ཆོས་ སྡེ། བླ་ མ་ གླིང་ དགོན།
སྟེང་འབྲོག་པ་གཉིས། ཟེ་མཁར་ཆོས་སྡེ། བར་སྡིངས་སྤང་དགོན། ཆུ་ལྷ་ཆུ་མགོ་
དགོན། བསམ་ གཏན་ ཆོས་ ལུང་ དགོན། ལྷུན་གྲུབ་ཆོས་ གླིང་ དགོན་ ཡས་ མར་
གཉིས། རྒྱ་ལུང་དགོན། དགོན་གསར་ཆོས་སྡེ། གསེར་ཁང་དགའ་ཆོག་ཆོས་སྡེ།
བསམ་ གཏན་ ཡང་ རྩེ་ དགོན། གཞིས་ སྒར་ བཀྲ་ ཤིས་ ཆོས་ སྡིངས། ཅིབ་
ལུང་ཨུཏྤལ་ རི་ ཁྲོད། བསྟན་ སྐྱེས་ ཐང་ ར་ སྒྲུབ་ སྡེ། འབྲུག་ཆོས་ སྡི ངས་ སྒྲུབ་ སྡེ།
རབ་ཞི་དགོན་གསར། བསྟན་སྐྱེས་དགའ་ལྡན་རྩེ། དཔལ་རྩེ་ཆོས་སྡེ། གཡུ་ལུང་
དགོན། སྟག་ སྣ་ ལྷས་ སྡིངས། བྲག་ དཀར་ གླེ་ ཆུ་ དགོན། བྲག་ དཀར་ ཆོས་ སྡེ།
བསམ་ གཏན་ སྒྲུབ་ སྡེ། ཟར་ གོང་ བློན་ ཆེན་ དགོན། ལྷ་ སྡིངས་ སྒྲུབ་ སྡེ། བར་
སྡིངས་སྒྲུབ་སྡེ། འཛོམ་པ་སྒྲུབ་སྡེ། ཟར་ཆུང་རྩེ། ཟར་ཆོས་འཁོར་བདེ་ཆེན། ཟར་
སྟག་སྣ་དགོན་ གསུམ། ཕུའུ་ཁྲ་མོ་དགོན། ལེགས་ཞི་དགོན། ཕུག་ དམར་ བདེ་
ཆེན་གླིང༌། ཟར་ བྱང་གླིང་དགོན་ཡས་མར་ གཉིས། སྟག་སྣ་བྲག་ ཁུང་ཆོས་སྡེ།
གཏིང་ འགེབ་བཀྲ་ཤིས་ཆོས་སྡིངས། ཆུ་བཟང་སྒྲུབ་སྡེ། དཔལ་མོ་ཆོས་སྡིངས།
སོག་ རི་ འཁོར་ སྡིངས། ཐང་ སྨོན་དགོན། རྫོང་ཕུག་ཆོས་སྡེ། ཆོས་ཕུག་ སྒྲུབ་སྡེ།
དོན་གྲུབ་གླིང་། ཕུག་དམར་བསམ་འགྲུབ་དགོན། གྲང་པོ་མཚོ་སྒོ་དགོན། མཚོ་
སྒོ་ བསམ་གཏན་དགོན། སྒོ་ལུང་ སྒྲུབ་སྡེ། མཚོ་ སྒོ་དགོན་མགོ །མཚོ་ སྒོ་ཆོ་མོ་
- 373 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
དགོན། མཚོ་ སྒོ་ སྟག་ ཚང་ དགོན། མཚོ་སྒོ་ཆོས་སྡེ། དགའ་ལྡན་དགོན། མཁའ་
སྤྱོད་གླིང་ཆོས་སྡེ། ཉི་ཤར་ཆོས་སྡེ། ཉི་ཤར་དགོན་ཤར། ཉི་ཤར་ཇོ་མོ་དགོན།
ཉི་ཤར་བུ་ཆེན་སྒྲུབ་སྡེ། ཉི་ཤར་སྒང་ཆུང་ཆོས་སྡེ། ཉི་ཤར་བལ་འབྲོག་དགོན།
ཉི་ཤར་གན་ཚང་དགེ་ཆོས། ལས་སྟོད་རྒོད་ཕུག་དགོན། འོ་སྒོ་ཕུག་དགོན། མཚོ་
དགོན་ རྩེ། རྒོད་ དཀར་ དགོན། ཤེལ་ དཀར་ ཆོས་ སྡེ། ཤེལ་ ཞོལ་ མན་ འདུལ་
དགོན། ཤེལ་ ཞོལ་ འོད་ བརྒྱད་ དགོན། ཤེལ་ ཆོས་ བསམ་ གཏན་ ཡང་ རྩེ། ཤེལ་
དགའ་ལྡན་ཕུག །ཤྲཱི་གསེར་ཁར་གྲོང་རྒྱས་དགོན། ཤྲཱི་སེང་གེ་དགོན། ཤྲཱི་ས་ལམ་
དུར་ཁྲོད་དགོན། ཤྲཱི་སློབ་དཔོན་དགོན། བྲི་བསམ་གླིང་དགོན། བྲི་ལྷ་མདངས་
དགོན། ཤྲཱི་དགོན་སྟོད་ཆོས་ཕུག་དགོན། ཤྲཱི་རྒོད་ཚང༌། ཤྲཱི་ཟུར་བུག་ཆོས་སྡེ། ཤྲཱི་
བྱ་ ཚང་ དགོན། ཤྭ་ ཧ་ འདོང་ དགོན། ཤཱི་ ལོ་ པཎ་ དགོན་ ཡས་ མར་ གཉིས། དིང་
རི་རི་ཁྲོད་པ། དིང་རི་ཆུ་རུག་བསམ་གླིང་དགོན། དིང་ རི་ཆབ་ཆུ་མོ་གླང་སྟོད་
དགོན། དིང་རི་རྒྱལ་ནོར་བསམ་པ་དགོན། དིང་རི་ཀུ་ར་དགོན། །དིང་རི་མན་མོ་
རི་བོ་ཆོས་སྡེ། དིང་རི་གྲུ་བཞི་སྒྲུབ་སྡེ། དིང་རི་ཆུ་རུག་བྱང་རྫོང༌། དིང་རི་ཆུ་རུག་
ཡོག་ འདོང་ དགོན། དིང༌ རི་ཐེག་ཆེན་ ལྷུན་པོ་དགོན། དིང༌ རི་ ཆུ་ རུག་ན་ལེན་
དགོན། དིང་རི་ལྷ་མཐོང་དགོན། དིང་རི་ཆབ་ཆུ་གླང་སྨད་དགོན། དིང་རི་ཕུག་པ་
དགོན། དིང་རི་ཙ་རི་སྒྲུབ་སྡེ། དིང་རི་ལྷ་འཁོར་ཆོས་སྡེ། དིང་རི་ཤར་སྨད་དགོན་
བྱང༌། དིང་ རི་ སྟེ་ཐུང་ དགོན། དིང༌ རི་ དཔོན་ གསར། དིང༌ རི་ ཙ་ ཀོར་ ནོར་ བུ་
དགོན། དིང་རི་ཆོས་ཁུང་དགོན། དིང༌རི་གླང་མཚོ་དགོན། དིང་རི་གསང་སྔགས་
ཆོས་གླིང༌། དིང་རི་སེང་གེ་བྲག །དིང་རི་ཕུག་པོ་ཆེ། དིང་རི་དགོན་བྱང་། དིང་རི་
ཕུག་འུ་ཁྲ་མོ། དིང་རི་བསམ་གཏན་དགེ་འཕེལ། དིང་རི་ཕུག་དཀར་དགོན། དིང་
-374 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རི་དགའ་ལྡན་དར་རྒྱས་གླིང༌། དིང་རི་ལྕགས་མཚོ་དགོན་སྟོད་པ། དིང་རི་སྒྲུབ་སྡེ་
བྱང་བ། དིང་རི་གླང་དགོན་པ། དིང་རི་སེང་བྲག་ཡས་མར་གཉིས། དིང་རི་ཕུག་
རྒོད་དཀར། དིང་རི་ཕུག་སར་སྒྲུབ་སྡེ། ནོར་བུ་དགོན་གསར། ཆུ་བར་འགྲོ་བདེ་
དགོན། ལོ་ལོ་ལྷ་ཆོས་འཁོར། གྲུ་བཞི་སྒྲུབ་སྡེ། ལོ་ལོ་དགོན་བྲག །ལོ་ལོ་ཆོས་
སྡེ། ལོ་ལོ་སྒྲུབ་སྡེ། ལོ་ལོ་ལྷ་རི་ཆོས་སྡེ། ལོ་ལོ་བྲག་པོ་ཆེའི་སྒྲུབ་སྡེ། ལོ་ལོ་ཆོས་
གླིང་ སྒྲུབ་ སྡེ། ཆུ་ བར་ འབྲོག་ གླིང༌། ལ་ཕྱི་ དགོན། གཉའ་ནམ་ གྲོད་ པ་ ཕུག །
གཉའ་ནམ་དགའ་ལྡན་འཕེལ་རྒྱས་གླིང༌། གཉའ་ནམ་རྙིང་དགོན་བདེ་སྐྱིད་འབྱུང་
གནས་དགོན། གཉའ་ནམ་རྫོང་སར་དགོན། རིང་མཁར་ཆོས་སྡེ། གྲ་ཕུ་དགོན།
སོར་བཀྲ་ཤིས་ཆོས་གླིང༌། སྒོམ་ཚོ་འདུས་སྡེ། སྤོས་དྲི་དགོན། ཁྱུང་དཀར་བྱམས་
པ་གླིང༌། ཀུ་ར་དགོན། ཀུ་ར་བྱང་གླིང་དགོན། ཕུལ་ཆུང་བདུད་ཕོ་དགོན། འཛིས་
ཆོས་ ལུང་ དགོན། གཉའ་ནམ་ རྫོང་ སར་དགོན། བྲམ་སོ་རྫོང་ཕུག་པ། ཉ་སྲུང་
སྒྲུབ་སྡེ། སྒྱི་ཆུང་སྒྲུབ་སྡེ། ཕུ་ཊི་བསམ་གཏན་གླིང༌། རྙིང་དགོན་ཨོ་རྒྱན་གུ་རུའི་
སྒྲུབ་སྡེ། ཆོས་ཕུག་སྒྲུབ་སྡེ། ཆོས་གླིང་སྒྲུབ་སྡེ། རི་བོ་བཀྲ་བཟང་བ། རག་རྫོང་
དགོན་སར་བ། བྱང་རྫོང་སྒྲུབ་སྡེ། གྲམ་སོ་དགའ་ལྡན་གླིང་། གསང་རི་དགོན་པ།
དགེའུ་སྒྲུབ་སྡེ། ཀུན་བཟང་རིག་འཛིན་སྒྲུབ་སྡེ། དགོན་རྩེ་སྒྲུབ་སྡེ། སོག་ཆོས་སྡེ་
དགོན། རྒྱ་བཟང་སྒྲུབ་སྡེ། རྫོང་རི་སྒྲུབ་སྡེ། ཅོང་རི་སྒྲུབ་སྡེ། བྲག་སེར་དགོན་པ།
ཕྱོགས་གར་བསམ་འགྲུབ་དགོན་པ། སྒོ་ལུང་སྒྲུབ་སྡེ། ཆུ་དྲུག་ལང་ཚོ་དགོན་པ།
ཁྲི་འོང་ བྲག་དམར་སྒྲུབ་སྡེ། ཆུ་འགོ་སྒྲུབ་སྡེ། རྫོང་མོ་སྒྲུབ་སྡེ། ཐེག་ཆེན་འོད་
གསལ་གླིང༌། རྒྱ་ལུང་དགོན་པ། ཡོལ་སྒང་ཆོས་སྡེ། ཡ་ག་ཆོས་དགོན། པྲ་ཏ་པུ་
རི་ དགོན། མཐོ་ ལྡིང་ དགོན་ པ། ཙ་ ཀོར་ ཕུར་ བུ་ དགོན། སྒོ་ ཕུ་ དགོན། བསམ་
༢
- 375 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽ །
གཏན་ཆོས་འཁོར། འོ་མ་ཕུག །ཆུ་བར་སྤྲོ་སྡེ་དགོན། ཞང་ལུ་སྒྲུབ་སྡེ། ཉི་ རག་
སྒྲུབ་སྡེ། གཞི་སྡེའི་སྒྲུབ་སྡེ། བྱང་ཕུ་དགོན། ལ་
༈ མ་དེབ་ལ་གསལ་བཞིན་གྱི། གློ་བོ། བལ་པོ། གུ་གེ །ལ་དྭགས་ཕྱོགས་ཀྱི་
དགོན་སྡེ་རྣམས་ལ་མང་འགྱེད་དཀར་མེ་བཅས་ཀྱི་ཐོ་ལ། གློ་བོ་རྣམ་རྒྱལ་ཚེ་ང་
དགོན། གོང་མ་དགོན། སྨོན་ཐང་དགོན། ཚེ་ང་འོག་མ། རྩ་རོང་ཐུབ་བསྟན་དགོན།
ཁ་འགར་ ཆོས་ སྡེ། དགེ་ལུང་དགོན་པ། ཆོས་རྫོང་ དགོན། འབྲུག་དགོན་ཀླུ་རི་
ནས། རྫོང་པ་ཆོས་སྡེ། ཛར་བ་དགོན། ཀག་པ་ཆོས་སྡེ། ཐག་ན་སྨད་ལྷ་ཁང་ཆོས་
སྡེ། དགོན་པ་དཀར་པོ། དར་རྒྱས་ཆོས་སྡིངས། བསམ་གཏན་ཡང་རྩེ། ཨོ་རྒྱན་
གླིང་། ཆུ་སེར་དགོན། དབྱེར་དགོན། དགོན་གསར་བ། གྲ་ལུང་སྒྲུབ་སྡེ། དགོན་
ཤར་བ། ཚེས་བཅུ་ དགོན། སྙའུ་དགོན། གྲགས་ ལོག་ དགོན། ཚྭ་ཆུ་དགོན། འོད་
གསལ་ དགོན། ལྷ་ རག་ དགོན། མངའ་ རིས་ གངས་ ཏི་ སེ ་ རྫུ་ འཕྲུལ་ ཕུག །
གསེར་ལུང་ལྷུན་གྲུབ་སྒྲུབ་སྡེ། གཉན་རི་སྒྲུབ་སྡེ། རིན་ཆེན་གྲགས་སྒྲུབ་སྡེ། སྒྲིག་
མེད་དགོན། བུ་ལེང་དགོན། ཕུལ་མ་བདེ་བ་ཅན། སེང་ལུང་བྲག་དམར་དགོན།
ཡང་རྩེ་སྒྲུབ་སྡེ། མ་ཎི་དགོན་དང་དགོན་བསམ་གཉིས། པདྨ་ཆོས་སྡིངས་དགོན།
མཁར་དར་རྒྱས་གླིང་། ནོར་བུ་གླིང་སྒྲུབ་སྡེ། སྒེར་ཕུ་ཤར་དགོན། ཡོལ་མར་སྒྲུབ་
སྡེ། ཁ་ཆར་ དགོན། ཕེ་ཝང་ དགོན། ལ་དྭགས་ ཕྱོགས་ ལ་མང་སྤྲོ་དགོན། སྐྱིད་
མང་དགོན། གོ་མིག་དགོན། ཁྲི་རྩེ་དགོན། བྲག་དཀར་དགོན། གླང་ཀོར་དགོན།
ཤར་ངོས་དགོན། དེས་ཐུབ་དགོན། གུར་ཕུག་དགོན། གསང་དཀར་དགོན། ས་
ཕུ་དགོན། ཀླུ་དཀྱིལ་དགོན། ལྡུམ་རའི་བདེ་སྐྱིད་དགོན། ཟངས་ཁར་ གྱི་དཀར་
དགོན། སྟོང་ སྡེ་ དགོན། ཕུག་ རལ་ དགོན། ཤར་ སྒོ་ ལ་ དགོན། བྲག་ སྟེགས་
- 376 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
དགོན། ཧེ་མི་དགོན། ཐེག་མཆོག་དགོན། ཝན་ལེ་དགོན། ཉོ་མ་དགོན། དཀར་
རྩེ་ དགོན། མ་ སྒོ་ དགོན། སྡེ་ པ་ དགོན། དྭགས་ དགོན་ སྤྱི། ལ་ སྒོ་ དགོན། སྦྱིན་
དགོན། གུ་གེ་ ཐོ་ལིང་ དགོན། བྲག་ སྟེང་། གུང་ ཐང་ན་ལ་རྩེ། ག་ ཤའི་མཁའ་
འགྲོའི་གླིང༌། བྱ་ རུང་ ཁ་ཤོར། འཕགས་པ་ཤིང་ ཀུན། སྐྱིད་ རོང་ ཇོ་བོ་ བཅས་
རྣམས་ལ་ལེགས་པར་མཐར་ཕྱིན་པ་མཛད་ པ་ཞུས། ཕྱི་ཉིན་ངེད་ རང་དཔོན་
གཡོག་མར་སྒར་ཐོག་ཤིབ་ར་སྒེས་སུ་འོང་བས་རྟ་དྲེའུ་བཅུ་གསུམ་དང་མཛོ་
གཡག་ གསུམ་ ལུས་ འདུག །དྭའུ་ བླ་ དགོན་ གྱིས་ འབོད་ པར་ བྱུང་ རུང་ ། སླར་
སླེབས་པའི་རྟེན་འབྲེལ་ཞུས་ཏེ་དེ་ལོར་དོན་གྲུབ་གླིང་སོགས་སུ་མ་ཕྱིན། རིམ་
གྱིས་དྭའུ་སྨད་ ཀྱི་དཔོན་ཁག་རྣམས་ ཀྱིས་མར་ལམ་གསོལ་ ཞབས། གང་ཅིའི་
གྲོགས་དན་ཐུགས་ལ་བཏགས་པ་དང༌། ཡོན་བདག་རྣམས་ནས་མར་ལམ་ཡང་
འབུལ་བ་ཞབས་ཏོག་ཁལ་གཡར་སོགས་སེམས་ཐོན་ཆེ་བས་ཡིད་ཀྱི་གསོས་སྨན་
དུ་གྱུར། ཀུ་ནང་གི་ར་ད་མགོན་པོ་ཚེ་དབང་དང་ཨ་མྱེ་ཁག་གིས་བོས་ཤིང་སྣེ་
ལེན་བཟང་། ཤེལ་དཀར་དུ་ཡོན་བདག་རྣམས་ལ་དབང༌། ངེད་རང་གི་ལུས་ཀྱི་
འཕྲོད་བསྟེན་དུ་ཆུ་ཚན་བྱས། ཡར་ལམ་མ་ཐུག་པའི་སེར་སྐྱ་ཐམས་ཅད་ཀྱིས་
འབུལ་བ་བཟང་བར་བྱས། རིན་ཆེན་གླིང་ལྕགས་ར་སྐུ་སྐྱེའི་སྒར་པ་དང་བུ་ཆེན་
ར་ད་ ཕ་སྐོར་གྱི་འབུལ་བ་བཟབས་པར་འདུག །དེ་མཚམས་སྟོབས་ཀྱི་དབང་
བསྒྱུར་བསོད་ནམས་མགོན་པོ་ཡར་ཕེབས་ཚུལ་ཐོས་པར་ཨ་དྲན་བསོད་ནམས་
རྒྱལ་མཚན་ཇ་འདྲེན་དུ་རྒྱམ་སྨད་ཁྱི་རོ་མཚལ་མདོར་བཏང་བས། ཡོན་མཆོད་
མཇལ་ཕྲད་དགོས་ཚུལ་ཕེབས་པར། ངེད་རང་ཕར་རྒྱམ་སྟོད་དུ་སོང་སྟེ་མཇལ་
དར་ཕུལ། སྒར་ཕན་ཚུན་བྱས་ནས་དབང་བཀའ་གཅིག་གཉིས་ཕུལ། ཐུགས་ལ་
- 377 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
བབ་ ཚེ་ ཞག་ གཅིག་ བར་ ཕེབས་ སྐྱེལ་དགོས་མིན་ ཞུས་ པས་ དེ་ ལྟར་ ལེགས་
ཚུལ་ཕེབས་པར་རྡོ་ཏི་རྟ་ལ་ཚུར་ནང་དུ་ཞག་ཕོགས་སྐབས་མང་མར་རྗེས་གནང་
དང༌། དཔོན་རྗེ་སྲས་མོ་ཞལ་ངོ་རྣམས་ལ་ཕེབས་ལམ་དུ་སྐུ་གེགས་ཆེ་བ་ཞིག་འོང་
འདུག་ངོ་ཤར་བས་གུར་ཞལ་གྱི་རྗེས་གནང་བཀའ་གཏད་ཟབ་རྒྱས་ཤིག་ཕུལ།
དེ་ནུབ་རྨི་ལམ་དུ་ངེད་རང་ངོར་ཨེ་ཝཾ་གྱི་གཙུག་ལག་ཁང་གི་སྒོ་དྲུང་དུ་སླེབས་
འདུག་པར་འདུས་པ་རྒྱ་མཚོའི་ཚོགས་རྣམས་ཚོགས་ཏེ་ས་སྐྱ་པའི་གོང་མ་ལྔའི་སྐུ་
བསྟོད་ཧ་ལམ་གྲུབ་མཚམས་རྒྱ་སྒོ་ནུབ་ནས་གློ་བུར་དུ་དུར་ཁྲོད་བདག་པོ་ཡབ་
ཡུམ་གཉིས་ཀྱིས་ཞགས་པ་ནག་པོ་རིང་བ་ཞིག་གིས་མི་རོ་ཞིག་གི་སྐེ་ལ་བཏགས་
ཏེ་དྲུད་ནས་བྱུང་འཕྲལ། ངེད་རང་མདུན་ནས་བྱས་ཤར་གྱི་གཙུག་ལག་ཁང་གི་
ནུབ་ཕྱོགས་ཆོས་ཁྲིའི་ཐད་དུ་དྲུད་སོང་བ་ཞིག་གསལ་པོར་བྱུང་བས། རིམ་གྱིས་
མདོ་ཁམས་སྤྱིའི་བསྟན་པ་ལ་ཕན་པ་ཞིག་འོང་བར་བལྟ་བ་འདྲ། ཕྱི་ཉིན་མཇལ་
དར་དང་འབུལ་མཚོན་གྱིས་ཁམས་བདེ་ཞུས་ཚུར་ཡང་རྣམ་གྲངས་ཁ་ཤས་གནང་
ཞིང༌། དེ་མཚམས་ཆར་ཤིན་ཏུ་ཆེ་བ་ཞིག་བབས་བྱུང་བ་ཡོན་མཆོད་ཐམས་ཅད་
ལ་ལེགས་པ་འདྲ་ཞིང་། དཔོན་རྗེ་རྣམས་ཡར་ཕེབས་པ་དང༌། ངེད་རང་ཕྱིར་འོང་
བ་རྒྱབ་གྱེས་ཞུས། རིམ་གྱིས་རག་ཤུལ་གྱི་ཁར་སྟག་ཁག་གིས་འབོད་པ་དང་ཞོར་
དུ་མཚོ་ནག་མར་མཚོ་རྫས་ཕུལ། ཆོས་གླིང་བླ་དགོན་གྱིས་གདན་དྲངས་པར་ཐོག་
མར་འབྲོག་ཏུ་སོང་། དེ་ནས་དགོན་དུ་སོང་ནས་ཞག་ལྔ་བསྡད། དབང་ཆོས་གང་
དགོས་དང་དགོན་དེར་བཅའ་ཁྲ་རྣམས་ཀྱི་བཀོད་པ་ཞུས། འབུལ་བ་ཞབས་ཏོག་
བཟང་། དེ་ནས་རིམ་གྱིས་འོང་བས་འབྲོང་པའི་དཔོན་ཁག་དང་རག་ཤུལ་ཨེར་
ཁེ་ཐཱ་ཇིའི་དུད་ངན་ཞིག་གི་རྒྱུ་ལ་བརྟེན་པའི་དམག་འཁྲུག་ཆེ་བའང་བྱེད་རྩིས་ལ།
-378 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ངེད་རང་ནས་ཟུར་མང་གདན་མཁན་སློབ་ཀྱི་ཕྱག་མཛོད་ཆོས་ཉིད། ཆོས་གླིང་བླ་
མ་ལྷུན་གྲུབ་དཔལ་ལྡན་བླ་མ་རྣམས་ལ་དཔོན་ཁག་སོ་སོར་བཀའ་ཤོག་གནང་
སྦྱིན་དད་རྟེན་སོགས་བསྐུར་ཏེ། རྒྱལ་ཁྲིམས་ཆོས་ཁྲིམས་གང་གི་ལུགས་སུ་འདི་
ལྟར་བྱས་ན་མི་འགབ་ཚུལ་དང༌། སོ་སོར་འོས་བབ་འདི་ལྟར་བགྱིས་ཀྱི་བཀོད་པ་
བྱས་ཏེ་བཏང་བའི་ཐོག་ནས་ཐུགས་ལ་བབ་པས་དམག་ཞི་བ་དང༌། མཐར་ཁོ་
རང་ཁག་བཟང་པོར་བྱུང་སོང་འདུག་ཅིང་། ངེད་ཀྱི་དྲུང་དུ་རག་ཤུལ་དཔོན་ཨེར་
ཀེ་ཐཱའི་ཇའི་སྐུ་ཚབ་སེར་སྐྱ་བཏང་ནས་འབུལ་པ་བཟང་ཤིང་སླར་་་་ངོར་་་་་དགོན་
པའི་གནས་ཚུལ་རྒྱས་པར་འབྱོར། རིམ་གྱིས་ཆེ་རུ་བརྒྱུད་ནས་ཚེ་རབས་དགོན་པ་
དང་སྐྱོ་གོ་དགོན་པ་གཉིས་འབོད་དུ་བྱུང་བར་སོང་། ལམ་འཕྲང་ཞན་པས་སྐྱོ་གོ་
དགོན་དུ་བསྡད། ཕན་ཚུན་སྟོད་སྨད་དགོན་པ་ཡུལ་འབྲོག་ཐམས་ཅད་ཕྱོགས་
གཅིག་ཏུ་བསྡུས་ནས་ དབང་ ཆོས་ གང་ དགོས་ དང༌ ། གསར་རྙིང་འདྲེས་པ་ལ་
ཁམས་པའི་མིག་མཐོང་བླ་མ་ཟེར་བས་བཞེངས་པའི་ལྷ་ཁང་ཞིག་འདུག་པར་
བསྡད། རི་ཆེ་རྩེ་ནས་སྟག་ལུང་རྫོང་དཔོན་ཞིག་སྐུ་ཚབ་ཏུ་ཕེབས་པས་དད་འདུན་
ཆེ་ཞིང༌། ངེད་རང་གི་ངག་འཁྲི་ལྟར་དགོན་པར་ཉམས་གསོ་དང་བཅའ་ཁྲ་སོགས་
སེམས་ཕན་བྱུང་བར་ལེགས་གསོལ་དུ་ཞབས་དྲུང་རིན་པོ་ཆེར་འཚམ་རྟགས། ལྷ་
ཁང་ཁྲ་འབེས་མར་འདུས་ཚོགས་སུ་མང་ཇ་དང་མར་མེའི་རྟེན་ཞིག་ཕུལ། དེ་ནས་
ཆོས་གླིང་གླེ་མདའ་དགོན་དུ་སོང་། འགྲོ་མགོན་འཕགས་པས་བཞེངས་པའི་གུར་
མགོན་གྱི་སྐུ་མཇལ། རབ་གནས་བསྐང་བ་མཆོད་འབུལ་བྱས་ཤིང་དམར་ཟོ་བླ་
མས་སྣེ་ལེན་བཟབས། དེ་གའི་སྡེ་ཡུལ་རྣམས་ལ་ཆོས་འབྲེལ་བྱིན་རླབས་གང་
དྲག་བྱས་པས། སྐབས་དེར་རྒྱ་ཚན་བླ་མ་མཇལ་དུ་བྱུང་བར། དེ་འཕྲལ་རླུང་ཤིན་
- 379 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཏུ་ཆེ་བ་ཞིག་གིས་དབང་གཏོར་བསྐྱེལ། ཞྭ་ཁྱེར། གདུགས་བཟུང་མི་འགྱེལ་ཞིང་
གདུགས་ཤོར་བ་སོགས་དང༌། ཡང་དེ་རྒྱབ་ཉལ་གུར་དུ་འབུལ་བྱེད་པར་ཕེབས་
ཐོག་གུར་གཡབ་བསྐྱེལ་བ་སོགས་ཅི་བྱ་གཏོལ་མེད་པ་ནི་མི་ལ་རས་པས་ཤིང་
འཐུ་ཚེ་རླུང་བྱུང་བའི་རྣམ་ཐར་དང་མཚུངས་པ་ཞིག་བྱུང༌། ངེད་རང་བསམ་པ་བླ་
མ་ཁོང་རང་ནི་བཟང་པོ་ཡིན་འདུག་སྐད་ལ། ཆོས་ལུགས་མང་པོ་སྨན་གདུ་གདུ་
བྱས་པས་ལན་ནམ། རྗེས་འབྲང་འབྱུང་པོ་ངན་པ་ཞིག་འོང་བའམ་ཇི་ལྟར་ཡིན་ནི་
མ་ཤེས། ངེད་རང་གི་ཚེ་ལ་ནི་དེ་འདྲ་འོང་མ་མྱོང་། གང་ལྟར་བླ་མ་དཔོན་གཡོག་
ལ་དབང་བྱིན་རླབས་གནང་སྟེར་བྱས་ཏེ་བརྫངས། ངེད་རང་དཀོན་མཆོག་བཀྲ་
ཤིས་ཀྱིས་བཞེངས་པའི་ལྷ་ཁང་ལ་རབ་གནས་དང་དབང་བཀའ་འགའ་ཞིག་བྱས་
པར་སྦྱིན་བདག་རྣམས་ནས་འབུལ་བ་མང་བར་འདུག །རིམ་གྱིས་ཚུར་འོངས་ཏེ་
ཉག་ནས་བྱས་སྐྱབས་ཆེ་དཔོན་ཁག་རྣམས་ལ་ཆོས་འབྲེལ་བྱས་ནས་ཁྲ་བོ་ཐང་དུ་
ཡོན་བདག་ཤིན་ཏུ་དྲིན་ཆེ་བ་གླིང་རུ་བཅས་ཀྱིས་བོས། དེ་ཡན་གྱི་འབུལ་བ་མར་
ལམ་ཡང་མཛོ་ཕོ་མོ་འབྲི་གཡག་བརྒྱ་བརྒྱད་ཅུ་སྐོར་ཙམ་སྟེར་མི་བྱུང་བ་དེད་དེ་
མཁར་མདོར་འོང་བས་ཁ་བ་ཆེ་བར་བབས། དཀར་པོ་ལ་ནས་འོངས་ཏེ་འབྲི་ཆུ་
ཕ་རིའི་མཁར་ཁྲ་མར་སླེབས་ནུབ་ངེད་རང་གི་མིག་ཕྱིད་ནས་དཀའ་ཚེགས་ཆེ་
ཙམ་བྱུང་ཞིང་ཞག་གཅིག་བསྡད། སླར་ཡང་མཁར་མདོར་སོང་ནས་ལྷ་ཁང་དུ་
ཞག་ལྔ་བསྡད། གྲྭ་མང་ལ་ཀྱེ་རྡོར་རྒྱུ་དབང༌། ལམ་དབང༌། རྗེས་གནང་ཁ་ཤས་
དང༌། ཆོས་སྐྱོང་བློ་གྲོས་ལ་དབང་ཁ་ཤས་ཕུལ། འབུལ་བ་ཞབས་ཏོག་བཟབས་
ཤིང༌། ནས་མང་དུ་བྱུང་བས་བསྟན་པ་སྤྱི་སྒེར་ལ་དམིགས་པའི་འདུས་ཚོགས་ཀྱི་
བསྐང་བ་ཉིན་གང་མ་དང༌། གཞན་ཡང་སྒྲོལ་ཤེར་གང་མང་འདོན་པར་མཛད་
- 380 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཐོག །བླ་མ་ཁག་གིས་ཀྱང་གནས་ཁང་དུ་བོས་པར་སོང་ནས་འགྱེད་བཟབས་པ་
དང༌། འོས་བབ་ཀྱི་གནང་ཆ་གང་དགོས་བགྱིས། རིམ་གྱིས་ལྷ་ལུང་ ཁུག་བྱས་
དགོན་ཆེན་དུ་སླེབས། དེ་སྐབས་སྡེ་དགེ་མདུན་ཆེན་ཉག་རོང་དང་ཁ་མ་ཆུའི་སྐོར་
ཐུགས་བྲེལ་ཞིག་ཡོད་པར་ཤར་ཁ་ཕྱོགས་སུ་ཕེབས་ནས་གེགས་མེད་རིམ་གྱིས་
ཕེབས་པ་དང་ཡོན་མཆོད་མཇལ་འཛོམ་ཞུས། རག་ཤུལ་དཔོན་གྱིས་ཕུལ་བའི་
ཆིབས་གྲོ་དཀར་གྱིས་གཙོས་རྣམ་གྲངས་ཁ་ཤས་ཕུལ། མདུན་ནས་ཀྱང་ལེགས་
གསོལ་ ལྟ་ བུའི་ གནང་ ཆ་ བཟབས། སྟོན་དུས་ ཀྱི་བྲེལ་ བའི་ འོས་ བབ་ རྣམས་
བཅད། ཡོན་མཆོད་ཟུང་དུ་ཐོག་སྡུད་ལ་ཕེབས་ནས་རྫོང་མགོ་སོ་སོར་དབང་ལུང་
བྱིན་རླབས་རབ་གནས་སྐབས་སུ་གང་བབ་དང༌། བླ་མ་དགོན་སྡེ་རྫོང་སྡོད་མི་སྡེ་
རྣམས་ཀྱིས་དད་གུས་ཞེ་ས་རྒྱས་པར་མཆིས་ཤིང་གེགས་མེད་ལྷན་ཅིག་པར་ཕོ་
བྲང་ཆེན་པོར་སླེབས། དེ་ལོར་ངེད་རང་གཟུགས་གཞི་ཧ་ཅང་མི་བདེ་བས་དྲུག་ཅུ་
ཆེན་མོའི་ཚོགས་དབུར་འདུག་པ་མ་གཏོགས། སྒྲུབ་མཆོད་དུ་འགྲོ་སྙམ་རུང་དོན་
ཐོག་ཏུ་ཁེལ་བ་ནི་མ་བྱུང༌། ཕག་ལོ་གསར་པའི་ནང་གི་ལོ་སར་ཆེན་མོར་ཡང་
སྔར་བཞིན་སོང་། ལོ་དེའི་བསྟན་པ་སྤྱི་དང་བྱེ་བྲག་གི་ཆོས་སྲིད་སྐབས་སུ་གང་
བབ་ཀྱི་དཀོན་མཆོག་ལ་ལུང་ཞུས་པར། དེ་ལོ་གང་དུའང་གེགས་ཆ་ཆེ་ངོ་ཞིག་
འདུག་པར་བསྟན་པ་རིས་མེད་ནས་དེ་དག་ལ་དམིགས་པའི་བཟློག་རིམ་ཤིན་ཏུ་
རྒྱས་པར་མཛད་དགོས་ཚུལ་ཞུས་པས། མི་བདག་ཆེན་པོ་ནས་ཀྱང་ཐུགས་རྩོལ་
ཆེན་པོས་འཕྲལ་གྲུབ་མཛད་སོང་བས་ཕྱིས་གང་ཅིར་ལེགས་ལམ་ཆེ་བར་གྱུར་
ཅིང་ལར་རྒྱ་དེ་ལོར་མགོ་ལོག་ཏུ་རྒྱ་དམག་འོང་བ་དང༌། དེ་ཞོར་དོན་མེད་ཀྱི་སྐྱེ་
འགྲོ་མང་པོ་གཟིར་བ་དང་ངལ་སྦྱོང་མང་པོ་འོང་བར་བལྟ་བ་འདུག །འདུ་བ་ཆེན་
- 381 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽་
མོའི་ཚོགས་ པ་ སྤྱི་ སྒེར་ དང༌ ། ཆོས་ སྒྲོག་ པ། སྔགས་ པ་ རྣམས་ དང་ བཅས་ ལ།
བསྟན་པ་སྤྱི་སྒེར་ལ་དམིགས་པའི་རིམ་གྲོ་ཇི་ལྟར་དགོས་པ་རྣམས་ལོ་གོང་ལྟར་
རྒྱས་པར་བགྱིས། མི་བདག་ཆེན་པོ་བློན་འབངས་རྣམས་ལ་དབང་བཀའ་གང་
དགོས་ཕུལ། སྲུང་མ་རྣམས་ལ་གཏོར་བསྔོ་བརྒྱ་རྩའི་རིམ་པ་དང༌། གེགས་སེལ་
གྱི་བསྙེན་མཚམས་སྔར་ལྟར་བསྡད། ཆོས་ཀྱི་རྗེ་ཀུན་དགའ་རྣམ་རྒྱལ། སྒ་སྟོད་
ཀྱི་བླ་མ་ལྷོ་དྲུང༌། ཚུལ་ཁྲིམས་དབང་ཕྱུག །ཁྲ་ལེབ་དཔོན་པོ་སོགས་དང་གཞན་
ཡང་བླ་དགེ་ཁ་ཤས་ཆོས་སྲུང་གི་དབང་བཀའ་བྱིན་རླབས། ནཱ་རོ་མཁའ་སྤྱོད་ཀྱི་
བེ་བུམ། ཁྱད་པར་མགོན་པོ་ཆེ་ཆུང་གི་བེ་བུམ་གྱི་རིགས། རྣམ་སྲས་ཞི་དྲག་གི་བེ་
བུམ་རྣམས་ཀྱི་ལུང་ཕུལ། ལོ་དེ་ཉིད་ཀྱི་ཟླ་བ་གསུམ་པའི་ནང་དུ་འཛམ་ཐོག་ཕོ་
བྲང་དུ་ཡུམ་སྲས་ལྷན་རྒྱས་པས་འོང་དགོས་ཚུལ་ཕེབས་པར་སོང་སྟེ་ཞག་ཉི་ཤུ་
སྐོར་བསྡད། སླེབས་ནས་ཞག་ཤས་ངེད་རང་ཕུང་ཁམས་མི་བདེ་བ་ཞིག་བྱུང་བས།
འཛམ་ཐོག་དགོན་དུ་ཚེ་ཆོག་སྟོང་ཚར། རྡོ་རྗེ་འཇིགས་བྱེད་ཀྱི་གཏོར་བཟློག་ཉིན་
གསུམ། ལྕགས་ རར་ བསྐང་ བ་ སྟོང་ ཚར། དཔལ་ སྤུངས་ སུ་ ཚེ་ སྒྲུབ་ སྟོང་ ཚར།
སིང་གནམ་བྲག་ཏུ་ལེའུ་བདུན་མ་ཁྲི་སོགས་ཀྱིས་རིམ་གྲོ་དང་། མ་ཡུམ་སྲས་ནས་
ཞལ་བཀོད་ཀྱིས་འཚོ་བྱེད་ལྷ་འཕེལ་གྱིས་སྨན་གྱི་རིགས་དང༌། ཁྱད་ པར་ རིན་
ཆེན་རིལ་བུ་སོགས་བཏང་བས་དེ་ཕྱིན་ལུས་པོ་ཤིན་ཏུ་བདེ་ཞིང་ཁམས་དྭངས་པ་
སོགས་བཀའ་དྲིན་ཐུགས་ལ་བཏགས་པ་བྱུང༌། དེ་མཚམས་མ་ཡུམ་མར་བཅོམ་
ལྡན་འདས་ངན་སོང་སྦྱོང་བའི་དབང་ལྔ་བཅུ་ང་བཞི། ཡུམ་སྲས་ལྷན་རྒྱས་སུ་ཚེ་
དབང་སོགས་སྤར་ཁ་དང་བསྟུན་པ། མགོན་ཁང་གིས་གཙོས་ལྷ་ཁང་རྣམས་ལ་
རབ་གནས་རྒྱས་པ་དང༌། སེམས་བསྐྱེད་དབུ་མ་ལུགས། སེམས་ཙམ་ལུགས།
- 382 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བིརྱ་པ་དང་ནཱ་རོ་པ་ནས་བརྒྱུད་པའི་ཁྱད་པར་གཉིས་ལྡན་གྱི་སེམས་བསྐྱེད།
བསྙེན་གནས་ཀྱི་སྡོམ་པ་སོགས་དང་། འཛམ་ཐོག་དགོན་པར་དགེས་རྡོར་གྱི་རྒྱུ་
ལམ་གཉིས་ལྡན་དང༌། གྲྭ་པའི་ རིགས་ལ་རབ་བྱུང་དང༌། གྲྭ་སར་གཏན་ནས་
འགྲོ་མི་ཐུབ་པའི་རིགས་ལ་དགེ་སློང་གི་སྡོམ་པ་སོགས་རྒྱས་པར་ཕུལ། ཡུམ་སྲས་
ལྷན་རྒྱས་ནས་གསེར་སྲང་ལྔས་གཙོས་པའི་དར་གོས་རས་གསུམ། གཅན་གཟན།
རྟ་དྲེའུ་མཛོ་གཡག་སོགས་རྣམ་གྲངས་བརྒྱ་དང་ཉི་ཤུ། ནས་ཁལ་བརྒྱ། མ་ཡུམ་ཚེ་
དབང་ལྷ་མོ་ཉིད་ཧོར་དུ་ཡབ་རྒན་དང་མིང་པོ་རྣམས་ཞིང་ཕེབས་པའི་ས་ལམ་གྱི་
སྐྱབས་འཇུག་རྟེན་དང་། དཔོན་མོ་ཉིད་ཀྱི་སྐུའི་གསོན་སྦྱོང་རྟེན་ལྷན་ཅིག་སྦྲགས་
པར། དངུལ་རྡོ་ཚད། བྱེ་རུ། སྤོས་ཤེལ། གསེར་དངུལ་གྱི་རྣ་ལུང་གཉིས། སྤུ་ཧར།
གཅན་ གཟན། དར་ གོས་ རས་གསུམ། ཕྲུག་ སོགས་རྣམ་ གྲངས་བརྒྱ་དང་བཅུ་
གསུམ་གྱི་གནང་སྦྱིན་རྒྱས་པར་སྩལ་ཞིང་གསོལ་སྟོན་གྱི་རིམ་པ་བཅས་སྐུ་དྲིན་
དཔག་མེད་གནང་། དེ་སྐབས་སླེབས་འཕྲལ་ས་བསྟན་སྤྱི་ལ་དམིགས་པའི་རྗོད་
གཏོང་གི་ངོ་རྨི་ལྟས་འདི་ལྟར་བྱུང་སྟེ། ཡུལ་གང་ཡིན་ཆེས་ཆེར་མི་གསལ་བ་ཞིག་
ན་གུར་དཀར་པོ་ཤིན་ཏུ་ཆེ་བ་གསེར་གྱི་ཏོག་ཡོད་པ། དུང་ཕྲེང་གི་ཚབ་ཐམས་
ཅད་རྡོ་རྗེ་སྔོན་པོའི་ཕྲེང་བས་བརྒྱན་པ། ཕྱོགས་མཚམས་ཀྱི་ཐག་པ་ཐམས་ཅད་
སྦོམ་ཞིང་ཐང་བ། བག་བྲོ་བ། ཕུར་པ་རྣམས་ཀྱང་སྲ་བརྟན་དུ་ཡོད་པའི་ནང་དུ་
ངེད་རང་དང༌། དེའི་མདུན་དང་ཕྱི་རོལ་དུ་དགེ་འདུན་མང་པོ་དང་ཁྲོམ་མང་པོ་
ཚོགས་ཏེ་སྐོར་བ་བྱེད་པ་ལ་ཆོས་ཞིག་འཆད་སྙམ་དུ་ཡོད་སྐབས་མི་མང་པོ་འུར་
འདུག །གང་ཡིན་སྙམ་པས། གྲྭ་པ་རྣམས་ཀྱི་ཤར་དང་ལྷོ་ནུབ་ནས་རླུང་འཚུབ་
ཆེན་པོ་བྱུང་ཅི་དྲག་ཟེར་འདུག་པར། ངེད་རང་གུར་ སྒོར་ཐོན་ཏེ་བལྟས་པས།
- 383 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ཕྱོགས་དེ་དག་ནས་རླུང་ནག་པོ་འཇིགས་སུ་རུང་བ་འུར་སྒྲ་དང་བཅས་པ་བྱུང་
བས། མི་ཐམས་ཅད་ཀྱིས་དུས་གཅིག་ཏུ་གུར་འདི་སེམས་ཅན་ཐམས་ཅད་ཀྱི་རྟེན་
ས་ཡིན་ཏེ། རླུང་ འདིས་ བསྐྱེལ་ ན་ ཇི་ ལྟར་ བྱེད་ འདུག་ པར། ངེད་ རང་ གིས་ དེ་
བདེན་ སྙམ་ སྟེ། དམ་ཅན་སྲུང་མ་རྣམས་ཀྱི་མཚན་ནས་བརྗོད། རྡོ་ རྗེ་ འཇིགས་
བྱེད་དང་གུར་ཞལ་གྱི་བླ་མ་བརྒྱུད་པའི་མཚན་ནས་དྲག་ཏུ་བརྗོད་པའི་ཚེ། རླུང་
དེས་གུར་ཤིན་ཏུ་སྤྲུགས་པའི་ངང་ནས་ནུབ་བྱང་གི་ཕུར་པ་དང༌། གཞན་ཕུར་པ་
གཉིས་ཤོར་བྱུང་ཡང་རིམ་གྱིས་རླུང་ཡལ་ཏེ། གུར་དལ་བུས་བསྡད་སོང་བ་དང་།
ཉི་མ་དྲོ་བ་ཞིག་ཤར་བ་རྨིས། གུར་དེ་རླུང་གིས་བསྐྱོད་པ། ས་བསྟན་སྤྱི་ལ་བལྟ་
བ་འདྲ། ཕུར་པ་ཤོར་པ་དེ་རིམ་གྲོའི་ཐུགས་རྗེས་མ་གཏོགས། འདན་ས་དཀར་བ་ཞུ་
ཆེན་བླ་མ་ཚུལ་ཁྲིམས་རིན་ཆེན་བསྙུང་གཞི་ཐུ་མོ་བྱུང་བ་དེ་ལ་བལྟ་བར་འདུག །
ཡང་ཡར་འོང་རན་ཙམ་དེ་ལོ་རྡོ་ཁོ་མར་ལྷ་ཁང་བཞེངས་རྩིས་ཡིན་པར་དེ་མྱུར་དུ་
བཅའ་གཞི་བསྒྲིགས་ན་ལེགས་ཚུལ་གྱི་རྨི་ལྟས་འདི་ལྟར་མཆིས་ཏེ། བུད་མེད་
རྒན་མོ་ཞིག་བྱུང་སྟེ། ཁྱོད་ཀྱིས་ལྷ་ཁང་འདི་ཡང་ན་འདི་ལོར་མྱུར་དུ་བཞེངས།
ཡང་ན་རེ་ཞིག་ལྷོད་པ་ལེགས་ཟེར་བ་ཞིག་རྨིས་འཕྲལ། དེའི་ཕྱི་ཉིན་ནས་སྡེ་དགེ་
མདུན་ཆེན་ ལ་ཞུ་ཡིག་ཕུལ་ཏེ། ལྷ་ཁང་བཞེངས་ པའི་ གནས་ཚུལ་དང༌། བཟོ་
རིགས་ལས་ཚན་རྣམས་བསྡུ་བ་མཛད་པའི་མགོ་འདྲེན་ཞུ་བ་བཅས་དང༌། དེ་ལྟར་
བཞེངས་པར་བྱེད་པ་ལ་ས་དངོས་སུ་རྒྱལ་པོར་བསླང་དགོས་པར་གསུངས་པ་
ལྟར། བཀྲ་ཤིས་ པའི་ ཁ་ བཏགས། གསེར་ སྲང་ གང༌ ། གོས་ ཡུག །རས་ ཡུག །
གཅན་ གཟན། དྲེའུ་བཅས་རྣམ་ གྲངས་ དགུ་ ཚན་ ཞིག་ འབུལ་ བར་ བཏང་། ས་
བདག་ཆོས་རྒྱལ་ཆེན་པོ་ཁྲི་ཆེན་བླ་མ་ཀུན་དགའ་ཕྲིན་ལས་རྒྱ་མཚོའི་ཞལ་སྔ་
- 384 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ནས་ཀྱང་དེ་ལྟར་ལེགས་ཚུལ་དང༌། བཟོ་རིགས་ལས་ཚན་གྱི་རིམ་པ་ཇི་ལྟར་
དགོས་པའི་ རིགས་ སོགས་དང༌། མགོ་འདྲེན་ཡང་ ཇི་ལྟར་དགོས་པ་འོང་ཚུལ་
ཕེབས་པར། ཟླ་བ་བཞི་པའི་ཚེས་བརྒྱད་ཉིན་ ས་ཆོག་དང༌། ཚེས་དགུའི་ཉིན་
འགྲམ་ བཏིངས་ནས། བཟོ་ རིགས་ ལས་ ཚན་ མང་སྐབས་ སུམ་ བརྒྱ་ ནས་ ཉུང་
མཐའ་ ལྔ་བཅུའི་བར་ གྱིས་ལས་ པར། དེ་ལོ་ གཙུག་ལག་ ཁང་སྟེང་འོག་བར་
གསུམ། ཕྱིའི་ཁྱམས་སོགས་དང༌། ལྷ་བཟོ་བ་རྣམས་ཀྱིས་ཀྱང་། ནང་གི་རྟེན་ཇི་
ལྟར་དགོས་པ་རྣམས། ངེད་རང་གི་བློར་གང་བབ་ཀྱི་བཀོད་པ་ལྟར་བགྱིས་ཏེ།
ཕལ་ཆེར་གྲུབ་མཚམས་ཞིག་གི་ཚེ་ནུབ་གཅིག་བུད་མེད་བགྲེས་མོ་སྔོ་སངས་སེ་བ་
ཞིག་བྱུང་སྟེ། ལྷ་ཁང་ནང་གི་ཤར་ལྷོར་སྡེ་དགེ་བླ་མའི་སྐུ་རིམ་དུ་སེང་གདོང་རིགས་
ལྔ་བཞེངས་ན་ལེགས་ཟེར་འདུག་པས། ཤར་ལྷོར་སྟབས་མ་འགྲིགས་ཀྱང༌། སྒོ་
ནང་གི་སྟེང་དུ་སེང་གདོང་རིགས་ལྔ་ཞིག་བཞེངས་པས་རྟེན་འབྲེལ་ལེགས་པར་
གྱུར། ཡང་ནུབ་གཅིག་གཙུག་ལག་ཁང་འོག་མ་སྐོར་ཧ་ལམ་གྲུབ་མཚམས། ཤར་
གྱི་རྟེན་གཙོ་བོ་འཇམ་དབྱངས་ཀྱི་སྟེང་ན་འཇའ་འོད་ཀྱིས་བསྐོར་ཡོད་པའི་ནང་ན་
སློབ་དཔོན་ཀ་མ་ལ་ཤཱི་ལ་དང༌། ས་པཎྜི་ཏ་གཉིས་གང་ཡིན་ཅུང་ཟད་ཐེ་ཚོམ་པའི་
སྐུ་བརྙན་གཟི་འོད་འབར་བ་ཞིག་འདུག །ངེད་རང་གིས་གསོལ་བ་བཏབ་པས་
དེའི་ངང་ནས་མི་དཀར་པོ་ཞིག་མདུན་དུ་བྱུང་སྟེ། ཁྱོད་ཀྱིས་འཇམ་དཔལ་གྱི་སྟེང་
དུ་སྐུ་འདི་བཞེངས་ན། ཐུབ་པའི་བསྟན་པ་ལ་ལྟ་བ་ངན་པ་ཡོད་པ་རྣམས་འཇོམས་
པར་འགྱུར་ཟེར་བ་རྨིས་པས། དེང་སང་འཇམ་དཔལ་ གྱི་དབུའི་སྟེང་ན། སློབ་
དཔོན་ཀ་མ་ལ་ཤཱི་ལའི་སྐུ་ཞིག་བཞུགས་སུ་གསོལ་བ་འདི་རྟེན་འབྲེལ་གྱི་གནད་
ཤིན་ཏུ་ཆེ་བར་ངེས། རིམ་བཞིན་རྟེན་རྣམས་ལ་བླ་མ་གོང་མའི་ཕྱག་ལེན་དྲི་མ་
- 385 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
མེད་པ་ལྟར། གཟུངས་གཞུག་གི་རིམ་པ་རྣམས་རྒྱས་པར་ཕུལ། དེ་དག་གི་དབུ་
བརྩམས་ ནས་རབ་ཏུ་ གནས་ པའི་བྱ་བ་ མཐར་ མ་ཕྱིན་གྱི་ བར་དུ་བླ་མཆོད་ཀྱི་
རིགས་ དང༌། བཟོ་ རིགས་ ལས་ ཚན་ ཆེ་ འབྲིང་ཆུང་ གསུམ་ ལ་ བསྙེན་ བཀུར།
འབུལ་བ། ལས་གླ། དེ་ དག་ གི་སྐབས་སུ་ ཇི་ལྟར་ དགོས་ པའི་རྒྱུ་ དངོས་ པོ་ ཆེ་
འབྲིང་ཆུང་གསུམ་གྱི་རིགས་དང༌། ཐ་ན་སྒོ་དྲུང་གི་སྤྲང་པོ་བཅས་ལའང་ཁ་ཟས་
སྐབས་ སུ་ གང་ བབ་ ཀྱིས་ ཚིམ་ པར་ བྱས། ནང་ གི་ གཟུངས་ གཞུག་ ལ་ ཡང་ །
གཟུངས་ སྔགས་ ཀྱི་ཚོགས། བྱིན་རྟེན་གྱི་ རིགས། རིན་པོ་ཆེའི་རིགས། འབྲུ་སྣ།
དར་ སྣའི་ རིགས་རྣམས། གོང་དུ་ཕུད་ པའི་ཐོག་མཐའ་བར་གསུམ་ གྱི་ སྐུ་རིམ་
འགངས་ཆེ་བ་ཅི་དགོས་རྣམས་ཧ་ལམ་གྲུབ་ནས་ངེད་རང་གིས་ཚེ་དཔག་མེད་ཀྱི་
རབ་གནས་ཚར་གཉིས། དེའི་རྗེས་སུ་ལྕགས་ར་ས་ཁོ་བླ་མ་བསྟན་འཛིན་ཕུན་
ཚོགས། འཛམ་ཐོག་བསྟན་འཛིན་རྡོ་རྗེ་བཅས་བླ་མ་དགེ་འདུན་བཅུ་གསུམ་གྱིས་
རབ་གནས་ཉིན་གང་མ་དང༌། རྡོ་རྗེ་འཛིན་པ་བཀྲ་ཤིས་བཟང་པོ་བཅས་བླ་མ་
དགེ་འདུན་གྱིས་རབ་གནས་ཉིན་གང་མ། བསྟན་པའི་གསལ་བྱེད་མཁན་དབོན་
དམ་པ་སངས་རྒྱས་ཡེ་ཤེས་སྐུ་ཞབས་དང༌། མཚུངས་མེད་ཆོས་ཀྱི་རྗེ་བསོད་
ནམས་རྒྱལ་མཚན་བཅས་རྡོ་རྗེ་འཛིན་པ་བཅུ་གསུམ་གྱིས་རབ་གནས་ཉིན་གང་
མ་མཛད། དེ་སྐོར་ནུབ་གཅིག་རྨི་ལམ་དུ། ལྷ་ཁང་ནང་དུ་བརྒྱ་མཆོད་བསམ་གྱིས་
མི་ཁྱབ་པ་ཕུལ་ཞིང༌། ངེད་རང་གི་མཆོད་དཔོན་བསོད་ནམས་རྒྱ་མཚོ་དྲུང་དུ་བྱུང་
སྟེ། ཉིད་ཀྱི་རྣམ་ཐར་རྟོགས་བརྗོད་ཞིག་གསུངས་དགོས་ཞེས་བསྐུལ་བ་དང༌།
ཡང་ཤར་པའི་ཞབས་དྲུང་རིན་པོ་ཆེའི་ཞལ་སྔ་ནས་ཡིན་སྙམ་པའི་བླ་མ་ཞིག་ཁྲི་
མཐོ་བ་གཅིག་གི་སྟེང་ན་བཞུགས་ནས་དར་དཀར་པོ་ཆེ་ལེགས་ཞིག་གནང་སྟེ།
- 386 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཁྱོད་ཀྱི་རྟོགས་བརྗོད་གཅིག་བརྩམ་དགོས་གསུང་། དེ་ནས་ཡར་ལྷ་ཁང་ལྟག་ཏུ་
སོང་བས། ངེད་རང་གི་སྒར་པ་ཆེ་བ་ཞིག་འདུག་པའི་དབུས་ཀྱི་གུར་དཀར་པོ་
ཤིན་ཏུ་ཆེ་བ་གཅིག་གི་རྒྱབ་ན་ཕྱོགས་སུ་ཁུར་རྒྱུའི་ངེད་རང་གི་གུར་གྱི་རྟེན་ཐུགས་
དང༌། གནོད་སྦྱིན་བེག་ཙེའི་རྟེན་ཐུགས་གཉིས་འདུག་པའི་ཐུགས་ལྕགས་ལས་
གཟི་འོད་འབར་ཞིང་ཤིན་ཏུ་མཐོ་བར་འདུག་པ་ལ། མཆོག་དམན་ཀུན་གྱིས་
འདུད་པ་དང་། ཁྱད་པར་ག་ཟི། སྐུ་སེ་བ། སྤོ་ལུ་བ། གོ་འཇོ་སོགས་ཀྱི་གཞི་བདག་
ཡིན་ཟེར་བ་སྣ་ཚོགས་ཀྱིས་ཟས་ནོར་མང་པོ་ཕུལ་བ་རྨིས། ལྷ་ཁང་ཕྱི་ནང་ཡོངས་
སུ་རྫོགས་པ་ལེགས་པར་མཐར་ཕྱིན་ནས། ཡང་ངེད་རང་དང་གཞན་ཡང་སུམ་
ལྡན་རྡོ་རྗེ་འཛིན་པ་དགེ་བའི་བཤེས་གཉེན། བླ་མ། དགེ་འདུན་སུམ་ཅུ་སོ་ལྔ་
བཅས་ཀྱིས་དཔལ་དགེས་པ་རྡོ་རྗེའི་རས་བྲིས་ལ་བརྟེན་པའི་རབ་གནས་རྒྱས་པ་
དང༌། དེ་ཐོག་སྡེ་དགེ་ཁྲི་ཆེན་བླ་མ་ཀུན་དགའ་ཕྲིན་ལས་རྒྱ་མཚོ་བཀའི་བློན་ཆེན་
བཅས་རྣམས་གདན་དྲངས་ཏེ། སྦྱིན་བདག་གི་ཚུལ་དུ་བཀྲ་ཤིས་ རྫ་ས་བརྒྱད་
འབུལ་བ་དང༌། གསོལ་སྟོན་ཟབ་རྒྱས། བཀྲ་ཤིས་པའི་ཁ་བཏགས། དངུལ་བྲེ་
ཆེན་ གྱིས་ གཙོས་ དར་ གོས་ རས་ གསུམ། གཅན་ གཟན། ཆིབས་ ཆིབས་ རོལ་
བཅས་རྣམ་གྲངས་དགུ་ཚན་ལྔ་ཕུལ། སྐུ་འཁོར་རྣམས་ལ་ཡང་རིམ་པ་ལྟར་གྱི་བྱ་
དགའི་ གནང་ སྦྱིན་ བཟབས་པར་ ཕུལ་ ཞིང༌། དེར་ བཞུགས་ བླ་ མ་ དགེ་ འདུན་
རྣམས་ལའང་འབུལ་བ་ ཞབས་ཏོག་སོགས་ངེད་ རང་ གིས་ རྒྱས་པར་ཕུལ། ས་
བདག་ཆེན་པོ་ནས་ཀྱང་ཁོ་བོ་ཅག་ལ་བསྟན་དང་འགྲོ་ལ་དམིགས་པའི་ལྷ་ཁང་
གེགས་མེད་དུ་མཐར་ཕྱིན་པའི་ལེགས་གསོལ་ལྟ་བུར་བཀྲ་ཤིས་པའི་ཁ་བཏགས།
དངུལ་སྲང་བརྒྱ། དར་གོས་རས་གསུམ། གཅན་གཟན་གྱི་རིགས། ཇ་འཁོར་དྲུག་
- 387 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཅུ། རྟ། དྲེའུ། མཛོ་ཕོ་མོ། མར། ནས་སོགས་རྣམ་གྲངས་བརྒྱ་ཕྲག་གཅིག་ལྷག་
པ་སོགས་གནང་བཞིན། རབ་ཏུ་གནས་པ་མཛད་པའི། བླ་མ། དགེ་འདུན་རྣམས་
དང༌། ཕྱག་མཛོད་པ། བླ་མཆན་བཅས་ཀྱིས་གཙོས། འགོ་བྱེད་དོ་དམ་པ། བཟོ་
རིགས་ལས་ཚན་རྣམས་ལ་ཡང་། གནང་སྦྱིན་རྒྱས་པར་མཆིས་ཤིང་། དྲུང་འཁོར་
སེར་སྐྱ་རྣམས་ ཀྱིས་ ཀྱང༌ ། སྐུ་ངོས་ རང་ རང་ གིས་ རྣམ་ གྲངས་ རྒྱས་ པར་ ཕུལ།
སྐབས་དེར་ལྕགས་ར་བླ་མ་ལྷུན་གྲུབ་བསྟན་འཛིན་པས། ཕུན་ཚོགས་ལྔ་ལྡན་གྱི་
བཤད་པ་དང༌། མཆོད་དཔོན་རིན་ཆེན་ལྷུན་གྲུབ་པས་ངེད་རང་གི་བླ་མ་གོང་མའི་
ལེགས་བཤད་རྣམས་ནས་བཏུས་པའི་རབ་ཏུ་གནས་པ་བཟང་དྲུག་གི་ཆོ་ག་ལས་
འཕྲོས་པའི་འབེལ་གཏམ་བློ་གསལ་མགུལ་རྒྱན་གྱི་སྟེང་ནས་བཤད་པ་བགྱིས།
དེ་རྗེས་ངེད་རང་ གིས་ཡས་གཏམ་རིན་པོ་ཆེ་མདོར་བསྡུས་པ་དང༌། བསྔོ་བའི་
ཡོན་བཤད་བཅས་སྔོན་དུ་འགྲོ་བའི་འདུས་བྱས་ཀྱི་དགེ་བ་ཐམས་ཅད་ཆུད་མི་ཟ་
བའི་ ཕྱིར། མཆོད་བ སྔོ་ སོགས་ ཡོངས་ སུ་ བསྔོ་ བའི་ རིམ་པ་ ཟབ་རྒྱས་ ཀྱིས་མི་
དམིགས་པའི་ལྟ་བས་རྒྱས་བཏབ་ཅིང༌། སླར་ཡང་ཡུལ་གྲུ་དེ་ཉིད་ཀྱིས་གཙོས་
ཡངས་པའི་ས་སྟེང་ཐམས་ཅད་དུ་དགེ་ལེགས་དཔག་མེད་འབྱུང་ཕྱིར་སྨོན་ལམ་
རྣམ་པར་དག་པ་དང་། བཀྲ་ཤིས་ཀྱི་རིམ་པ་རྒྱས་པར་ཞུས། དེ་རྒྱབ་རིམ་གྱིས་ས་
བདག་ཆེན་པོ་ལྷ་སྲས་བསོད་ནམས་མགོན་པོ་དབོན་རྗེ་རྣམས་གདན་དྲངས་ཤིང་
ཞག་ གཉིས་ བཞུགས། འབུ ལ་ བ་ བསྙེན་བཀུར་ གོང་ ལྟར་ དང༌ ། ངེད་ ལ་ ཡང་
གནང་སྦྱིན་བཟབས་པར་བསྩལ། འཛམ་ཐོག་མ་ཡུམ་སྲས་སྐུ་འཁོར་བཅས་ཀྱང་
གདན་དྲངས་ཤིང་བཀའ་དབང་། འབུལ་བ། བསྙེན་བཀུར། གོང་ལྟར་ཞུས་ཐོག །
ངེད་རང་ལ་ཡང་ལེགས་ལམ་གྱི་འབུལ་བ་བཟབས་པར་མཆིས། དེ་མཚམས་བླ་
- 388 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མ་ནམ་མཁའ་དཔལ་བཟང་དཔོན་སློབ་བཅུ་གཅིག་གིས་བཅོམ་ལྡན་འདས་ཀུན་
རིག་གི་སྒོ་ནས་རབ་གནས་ཉིན་གང་མ། དེ་རྗེས་ཀར་རྒྱུད་བསྟན་པའི་སྒྲོན་མེ་སི་
ཏུ་སྤྲུལ་སྐུ་དཔོན་སློབ་རྣམས་ཀྱང་གདན་དྲངས་ཏེ། ཞག་བཞུགས་ཀྱིས་ཡི་དམ་
འཁོར་ལོ་བདེ་མཆོག་ལ་བརྟེན་པའི་རབ་གནས་དང་། ངེད་རང་གིས་སྤྲུལ་སྐུ་རིན་
པོ་ཆེའི་མདུན་ནས་ཆོས་འབྲེལ་དུ་མ་གཅིག་གྲུབ་རྒྱལ་ནང་སྒྲུབ་ཀྱི་ཚེ་དབང་ཞིག་
ཞུས། སྐུ་ཞབས་ལ་ཡང་ཕར་ངེད་རང་གིས་ཐམས་ཅད་མཁྱེན་པ་དཀོན་མཆོག་
ལྷན་གྲུབ་ཀྱི་ཡིག་ཆའི་སྟེང་ནས་གཙུག་ཏོར་རྣམ་པར་རྒྱལ་མ་ལྷ་དགུའི་ རྗེས་
གནང་ ཞིག་ ཕུལ། དེ་ ཐོག་ གསོལ་ སྟོན་ རྒྱས་ པར་ ཞུས་ནས་ ལེགས་ འབུལ་དུ།
བཀྲ་ཤིས་ པའི་ ཁ་ བཏགས། གསེར་ཞོ་ལྔ་བཅུ་ཐམ་པ། དངུལ་སྲང་བཅུ། དར་
གོས་ རས་ གསུམ། གཅན་གཟན། སྦུ་ཧར། རོལ་མོ། བླ་བྲེ། ཆིབས་ཆིབས་རོལ།
རྟ། དྲེའུ མཛོ། གཡག་སོགས་རྣམ་གྲངས་སུམ་ཅུ་སོ་ལྔ་དང་། ཞབས་ཕྱི་སོ་སོར་
འོས་བབ་ཀྱི་གནང་ཆ་སྐབས་སུ་གང་བབ་ཞུས། ཡང་མདོ་ཁམས་ཤར་ཀ་ཐོག་གི་
རྒྱལ་སྲས་སྤྲུལ་སྐུ། དབོན་སྟོད་ལ་ཕེབས་ཞོར་དུ་གདན་དྲངས་པར་ཞག་བཞུགས་
ཀྱི་ཐོག །མགོན་པོ་དང༌། བསྟན་སྐྱོང་དྲེགས་པའི་ཚོགས་ལ་གསོལ་ཁ། དགྲ་ལྷ་
བསང་མཆོད་དང༌། མེ་ཏོག་འཐོར་བ་སོགས་མཛད་པར་བསྙེན་བཀུར་འབུལ་བ་
བཟབས་པར་ཞུས། ཡང་བླ་མ་རྡོ་རྗེ་བྲག་པ་དང་། སྡེ་དགེ་ཡབ་མེས་ཀྱི་སྐུ་སྲུང་
གི་སྔགས་པ་བསོད་ནམས་རྒྱལ་ཡབ་སྲས་ཀྱིས་བོད་ཁམས་སྤྱི་ལ་དམིགས་པའི་
གཤིན་རྗེ་ཁྲོ་ཆུའི་བཟློག་པ་རེ་རེ་དང་། དགྲ་ལྷ་བསང་མཆོད་བརྟན་མ་བཅུ་
གཉིས་དང༌། དམ་ཅན་རྡོ་རྗེ་ལེགས་པར་གསོལ་ཁ་མཛད་པར་ཞབས་ཏོག་ཡོན་
འབུལ་རྒྱས་པ་དང༌། ཡང་རྡོ་རྗེ་འཛིན་པ་བླ་མ་སངས་རྒྱས་རྒྱ་མཚོས་དཔལ་ས་སྐྱ་
- 389 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པའི་བསྟན་སྲུང་རྣམས་ལ་མཆོད་གཏོར་རྒྱས་པར་ཕུལ་ཞིང་མེ་ཏོག་འཐོར་བ་
དང༌། སྨོན་ལམ་ཁྱད་པར་ཅན་བཏབ་པའི་སྒོ་ནས་གཙུག་ལག་ ཁང་ཆེན་པོ་དེ་
ཉིད་ཀྱང་རྟག་ཏུ་དགེ་བ་དང༌། ཁྱད་པར་བདག་ཅག་སྦྱིན་བདག་ཆེན་པོ་རྣམས་
ཀྱིས་གཙོས་སྐྱེ་དགུ་སེམས་ཅན་ཐམས་ཅད་ཀྱི་གནས་སྐབས་ཀྱི་བར་གཅོད་ཞི་བ་
དང༌ ། ཚེ་ དང༌ བསོད་ནམས་ དབང་ ཐང་ རྒྱས་ ཤིང༌། འཇིག་རྟེན་ཀུན་ཏུ་ དགེ་
ལེགས་རྒྱ་ཆེར་འབྱུང་བ་དང༌། འབྲེལ་ཚད་ཐམས་ཅད་མཐར་ཐུག་བྱང་ཆུབ་མ་
ཐོབ་པར་སྲུང་བའི་ཕྲིན་ལས་རྒྱས་པར་བཅོལ་བའི་གཏང་རག་ཏུ་གསོལ་སྟོན་
བསྙེན་བཀུར་རྒྱས་པ་དང༌། འབུལ་བ་གང་རྒྱས་ཕུལ། ཡང་སྡེ་དགེའི་བླ་མ་གྲྭ་
ཚང་རྣམས་ཀྱང་གདན་འདྲེན་ཞུས་ཤིང་དགྲ་ལྷ་བསང་མཆོད་རྒྱས་པར་བཀའ་
དྲིན་ཆེ་བར་བརྟེན། བསྙེན་བཀུར་འབུལ་བ་སོགས་རྒྱས་པར་ཕུལ་བའི་དངོས་
པོ་རྣམས་དང་འགོ་བྱེད་ཚུལ་ཁྲིམས་རབ་བརྟན། ལྷ་བཟོ་བ། ཤིང་བཟོ་བ། རྡོ་བཟོ་
བ། གྱང་ བཟོ་ བ། ཟངས་ མགར་ བ། བརྐོས་ པ། ལས་ དཔོན། གོས་ བཟོ་ བ།
ལུགས་པ་བཅས་ཐམས་ཅད་ལ་ཞབས་ཏོག །གནང་སྦྱིན། ལས་གླ། ཐ་ན་ས་རྡོ་
ཤིང་ གསུམ་ གྱི་ རིན་ བཅས་ ཀུན་རྫོབ་ ཀྱི་སོང་ སོང་ ཁ་ སྟོང་ ལྟ་ བུ་ བརྩི་བ་ མ་
ཡིན་པར་ལག་ཡོད་ཁྱོན་བསྡོམས་ཇ་འཁོར་དྲུག་སྟོང་ཕྲག་གཉིས་དང་བདུན་བརྒྱ་
སུམ་ཅུ་སོ་ལྔ་སོང་བ་ལ། དངུལ་ཡུལ་སྲོལ་གང་མཆིས་ཀྱི་མདོ་རེ་བརྩིས་པར་
དངུལ་སྲང་སྟོང་ཕྲག་ལྔ་དང་བཞི་བརྒྱ་བདུན་ཅུ་ཐམ་པ་སོང་ཞིང་། གཙུག་ལག་
ཁང་གི་དབྱིབས་སྟེང་འོག་བར་གསུམ་གྱི་ནང་གི་རྟེན་གྱི་རིམ་པ་དེ་དག་ལ་ནང་
རྟེན་བཞུགས་ཚུལ་དང༌། མཆོད་རྫས་སོགས་ཇི་ལྟར་ཡོད་ཚུལ་ནི་འདི་ལྟ་སྟེ། །
- 390 -



༄༅། །ལྕང་ལོ་ཅན་གྱི་ཕོ་བྲང་ཆེན་པོ་དང་ཚུལ་མཚུངས་པའི་གཙུག་ལག་
ཁང་ཞིང་ཁམས་རྒྱ་མཚོ་ཞེས་བྱ་བའི་དཀར་ཆག་ ་
མཐོང་བ་དོན་ལྡན་བཞུགས་སོ། ། ། །
ਸ ਨ ਨੂੰ ਇਸ ਨੂੰ
ཨོཾ་སྭསྟི་སིདྡྷཾ་བི་ཛ་ཡནྟུ། ཚོགས་གཉིས་མཐར་སོན་མཚན་དཔེའི་རྒྱན་སྤྲས་
སྐྱོབ་པ་རྫོགས་སངས་རྒྱས། །དྲུག་ཅུའི་དབྱངས་མངའ་ལུང་རྟོགས་བདག་ཉིད་
སྐྱོབ་པ་དམ་པའི་ཆོས། །བསྟན་ལ་རབ་ཞུགས་རྣམ་དག་ཁྲིམས་ལྡན་སྐྱོང་བ་དགེ་
འདུན་ཏེ། །སྐྱབས་ཀྱི་མཆོག་གྱུར་དཀོན་ མཆོག་ རིན་ཆེན་རྣམ་གསུམ་རྟག་ཏུ་
མཆོད། །འཕགས་པའི་ཡུལ་ན་རྒྱན་མཆོག་ལ་སོགས་པཎ་གྲུབ་ཇི་སྙེད་དང༌། །ཁ་
བ་ཅན་ན་ས་སྐྱ་པ་ཞེས་ཡོངས་སུ་གྲགས་དེ་དང་། །མཁས་དང་གྲུབ་པ་བཙུན་པའི་
མཆོག་གྱུར་ རིས་སུ་མ་ཆད་པའི། །བཀའ་དྲིན་བླ་མེད་བསྟན་འཛིན་རྣམས་ཀྱི་
ཞབས་རྡུལ་སྤྱི་བོས་ལེན། །དགེ་བཅུའི་ཁྲིམས་བཟང་ཛམྦུའི་གསེར་འཁོར་རྒྱུན་
ཆད་མེད་པ་རུ། །བསྐོར་བའི་མོད་ལ་མི་མཐུན་དཔུང་འཇོམས་ཕན་བདེ་ཀུན་སྩོལ་
བའི། །རྒྱ་བོད་ཡུལ་དུ་སྔ་ཕྱིར་བྱོན་པའི་སྤྲུལ་པའི་ཆོས་རྒྱལ་སྤྱི། །གང་དེའི་ལུང་
བཟང་སྤྱི་བོས་ལེན་མཁས་ཆོས་བློན་བཅས་ལའང་བསྔགས། ཞེས་ལྷག་བསམ་
ལས་སྐྱེས་པའི་མཆོད་བརྗོད་མེ་ཏོག་ཀུ་མུ་དའི་སིལ་མ་ཕྱོགས་ཀུན་ཏུ་གཏོར་ནས་
སྐབས་ཀྱི་བརྗོད་དོན། གོང་དུ་བདེ་བར་གཤེགས་པའི་སྐུ་གསུང་ཐུགས་ཀྱི་རྟེན་
བཞེངས་པའི་ ཕན་ཡོན་བསམ་གྱིས་མི་ཁྱབ་པ་ཞིག་བཀའ་དངབསྟན་བཅོས་
རྣམས་སུ་རྒྱ་ཆེར་གསུངས་པ་ལས་ད་ལམ་འདིར་ཅུང་ཟད་ཅིག་གླེང་ན་སྐུ་རྟེན་
- 391 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཞེངས་པའི་ཕན་ཡོན་ནི། བསླབ་བཏུས་ལས། མི་མཇེད་འཇིག་རྟེན་གྱི་ཁམས་
ཀྱི་སེམས་ཅན་ཐམས་ཅད་ལ་འདོད་ཡོན་ལྔའི་སྦྱིན་པ་བྱིན་པ་བས། དགེ་བསྙེན་
རྣམ་དག་གཅིག་བསྙེན་བཀུར་བའོ། །དེ་ཐམས་ཅད་ལས་ནི་དགེ་ཚུལ་གཅིག་
ལའོ། །དེ་ཐམས་ཅད་ལས་ནི་དགེ་སློང་གཅིག་ལའོ། །དེ་ཐམས་ཅད་ལས་ནི་གསང་
སྔགས་ཀྱི་རྡོ་རྗེ་འཛིན་པ་གཅིག་ལའོ། །དེ་ཐམས་ཅད་ལ་བསྙེན་བཀུར་བ་ལས་ནི་
སྐུ་ མཚན་ ཉིད་ དང་ ལྡན་ པ་ ཚོན་ གང་ བ་ ཞིག་ བཞེངས་ པ་ བསོད་ ནམས་ ཁྱད་
པར་དུ་འཕགས་ སོ་ ཞེས་སོགས་ དུ་ མ་ ལས་ བཤད། གསུང་ རྟེན་ ལ་ མཚོན་ ན།
འཕགས་པ་བརྒྱད་སྟོང་པ་ལས། དེ་བཞིན་གཤེགས་པའི་བྱིན་གྱིས་བརླབས་ཀྱིས་
གླེགས་བམ་ཆེན་པོར་ཡི་གེ་གསལ་ཞིང་ལེགས་པར་བྲིས་ཏེ་མེ་ཏོག་དང་ཞེས་པ་
ནས་བཀུར་སྟི་བྱས་ནས་ཀུན་དགའ་བོ་ངས་ནི་རྗེས་སུ་བསྟན་པའམ་ཐམས་ཅད་
མཁྱེན་པའི་ཡེ་ཤེས་ཡོངས་ སུ་ རྫོགས་ པར་ འགྱུར་ རོ་ཞེས་སོགས་དུ་མ་ལས་
བཤད། ཐུགས་རྟེན་ནི་ མཆོད་རྟེན་ ལྟ་ བུར། འཇམ་ དཔལ་ རྩ་ བའི་ རྒྱུད་ ལས།
ལུས་སྦྱང་བར་བྱས་ལ་རང་གི་ལག་གིས་མཆོད་རྟེན་བྱས་ན་མཚམས་མེད་པ་ལྔ་
བྱས་པས་ཀྱང་འགྲུབ་བོ། །མཆོད་རྟེན་འབུམ་བྱས་ན་རིག་པ་འཛིན་པའི་འཁོར་
ལོས་སྒྱུར་བར་འགྱུར་ཏེ། བསྟན་བཅོས་ཐམས་ཅད་མངོན་པར་ཤེས་ལ་ཐབས་
ཤེས་པ་དང་ལྡན་ཞིང་བསྐལ་པར་གནས་པ་ལ་ཤི་འཕོས་ནས་ཀྱང་སྐྱེ་བ་རྣམས་སུ་
རྒྱལ་པོར་བྱེད་ཅིང་ངན་སོང་དུ་མི་འགྲོ། ཡུལ་དབུས་སུ་ཉི་མ་ཤར་བ་ལྟ་བུའི་
དབང་པོ་ཐམས་ཅད་དང་ལྡན་པར་འགྱུར་རོ། །ཐོས་པ་འཛིན་པ་དང་སྐྱེ་བ་དྲན་
པར་འགྱུར་རོ་སོགས་དུ་མ་ལས་བཤད་པ་སྐུ་གསུང་ཐུགས་རྟེན་མཚན་ཉིད་དང་
ལྡན་པ་བཞེངས་པའི་ཕན་ཡོན་ནི་བསམ་ལས་འདས་ལ། དེ་ལྟ་བུའི་ཕན་ཡོན་
- 392 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
རྣམས་དྲན་པར་མ་ཟད་བསྟན་འགྲོ་ཀུན་ལ་ཕན་པ་རྒྱ་ཆེན་པོ་ཞིག་བྱུང་ན་ཅི་མ་
རུང་སྙམ་པས། བདག་ཤཱཀྱའི་དགེ་སློང་དཔལ་ལྡན་ཆོས་སྐྱོང་ཁུ་དབོན་གྱིས་ལྷག་
པའི་བསམ་པ་དཀར་པོས་ཀུན་ནས་བསླངས་ཏེ་སྦྱོང་བ་གུས་སྤྲོའི་སྒོ་ནས་ཕན་
བདེའི་འབྱུང་གནས་བུ་རམ་ཤིང་པའི་ལུགས་སྲོལ་དྲི་མ་མེད་པ་རྣམས་ཕྱོགས་
གཅིག་ཏུ་དར་ཞིང་རྒྱས་ལ་ཡུན་རིང་དུ་གནས་པ་དང༌། སྔོན་བྱོན་རྒྱ་བོད་ཀྱི་
མཁས་གྲུབ་ལོ་པཎ་བླ་མ་རྡོ་རྗེ་འཛིན་པ་ཡོངས་ཀྱི་དགེ་བའི་བཤེས་གཉེན་ཆོས་
རྒྱལ་འཕྲུལ་བློན་དང་བཅས་པ་རྣམས་ཀྱི་དགོངས་པ་ཆོས་དབྱིངས་སུ་རྫོགས་པ་
དང༌། ད་ལྟར་ཞལ་བཞུགས་པའི་རྒྱ་བོད་ཀྱི་བསྟན་པའི་རྩ་ལག་བླ་མ་དགེ་འདུན་
རྡོ་རྗེ་འཛིན་པ་ཆེན་པོ་ཆོས་ལྡན་གྱི་རྒྱལ་བློན་བྱང་ཆུབ་སེམས་དཔའ་རྣམས་ཀྱི་སྐུ་
ཚེ་དང་། ཆོས་སྲིད་དར་ཞིང་རྒྱས་པ་དང་། ཡུལ་གྲུ་འདི་ཉིད་ཀྱིས་ཐོག་དྲངས་པའི་
བོད་དང་བོད་ཆེན་གཙོར་གྱུར་པའི་འཇིག་རྟེན་གྱི་ཁམས་ཐམས་ཅད་དུ་ཚེ་རིང་
ནད་མེད་འབྱོར་ལྡན་དགེ་ལ་སྤྱོད་ཅིང་། བདག་ཅག་ལ་ལྟོས་པའི་ཕ་མ་ཉེ་དུ་ཉེ་
བར་གནས་ཤིང་མཐོང་ཐོས་འབྲེལ་ཚད་ཀྱིས་ཐོག་དྲངས་པའི་དམིགས་ཡུལ་འགྲོ་
བ་ནམ་མཁའི་མཐས་ཁྱབ་སེམས་ཅན་ཐམས་ཅད་ཀྱི་སྡིག་པ་དང་སྒྲིབ་པ་སྦྱངས།
ཚོགས་གཉིས་རྫོགས་ནས་འཁོར་བ་སྡུག་བསྔལ་གྱི་རྒྱ་མཚོ་ལས་མྱུར་དུ་བསྒྲལ་
ཞིང༌། རྣམ་མཁྱེན་བླ་ན་མེད་པའི་གོ་འཕང་བདེ་བླག་ཏུ་ཐོབ་པར་བྱ་བའི་ཕྱིར་
དམིགས་ཏེ། བོད་ཆེན་གྱི་ལྗོངས་སྡེ་བཞི་དང་དགེ་བཅུའི་ཡོན་ཏན་ཕུན་སུམ་
ཚོགས་ཤིང་མཁས་ པ་ དང་ གྲུབ་ པ་ དང༌ རིག་ པ་ འཛིན་ པ་ དུ་ མས་ བྱིན་ གྱིས་
བརླབས་པའི་བདེ་བར་གཤེགས་པའི་སྐུ་གསུང་ཐུགས་ཀྱི་རྟེན་བསམ་གྱིས་མི་
ཁྱབ་པ་དང༌། འཕགས་པའི་དགེ་སློང་གི་དགེ་འདུན་སུམ་ལྡན་གྲངས་མེད་པའི་
- 393 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽པ
ཚོགས་བཞུགས་པ་དག་ཀྱང་ཐོས་བསམ་སྒོམ་པ་རྒྱུན་མི་ཆད་པ་ལྷུར་ལེན་ཅིང་།
དཔལ་འབྱོར་འདོད་དགུའི་དགའ་སྟོན་ཟད་མི་ཤེས་པ་ངལ་བསོས་བུའི་དཔལ་ལ་
འགྲན་པ་ལྟ་བུའི་རྒྱལ་ཁབ་ཆེན་པོ་ལྷུན་གྲུབ་སྟེང་གི་བྱང་ཕྱོགས་སུ་ཡོད་པའི་སའི་
ཆ་རྡོ་ཁོ་མ་ཞེས་པར་སྔོན་དུས་འཇམ་དབྱངས་གྲུབ་པའི་གཙུག་རྒྱན་སངས་རྒྱས་
ཕུན་ཚོགས་ཀྱིས་ས་སྐྱོང་བླ་མ་བསོད་ནམས་ཕུན་ཚོགས་ལ་བཀའ་ཆེམས་ཀྱི་ལུང་
བསྟན་བདུད་རྩི་བསྩལ་བ་ལྟར། ཕྱི་ནང་གསང་གསུམ་གྱི་ཡོན་ཏན་དང་ལྡན་པའི་
གཙུག་ལག་ཁང་རྟེན་དང་བརྟེན་པར་བཅས་པ་བཞེངས་པའི་ལེགས་ཚོགས་རྟེན་
འབྲེལ་དེང་སང་གི་བར་དུ་ཡང་མཆིས་པ་ཀུན་གྱི་ཐུགས་ལ་མངའ་བ་དང༌། ལྷག་
པར་ད་ལམ་གྱི་གཙུག་ལག་ཁང་ཁང་བུ་བརྩེགས་པའི་དབྱིབས་ཅན་རྟེན་དང་
བརྟེན་པར་བཅས་པ་འདི་ཉིད་ཀྱང་བཞེངས་ན་ལེགས་པའི་རྟེན་འབྲེལ་འགའི་
རྒྱུས། རུ་དྷི་ར་ཞེས་པ་ཆུ་མོ་ཕག་ལོ་ས་ག་ཟླ་བའི་ཚེས་བརྒྱད་རེས་གཟའ་ལྷག་
པའི་ཉིན་བཅའ་བསྒྲིགས་དང༌། ཚེས་དགུ་རེས་གཟའ་ཕུར་བུ་དང་སྐར་མ་རྟ་
ཆེན་ཏེ་གཟའ་སྐར་སྦྱོར་བྱེད་བཟང་པོའི་ཉིན་དགེ་བའི་བཤེས་གཉེན་བླ་མ་ནམ་
མཁའ་དཔལ་བཟང་གཙོས་རྡོ་རྗེ་འཛིན་པ་བརྒྱད་ཀྱིས་དགེས་པ་རྡོ་རྗེའི་ས་ཆོག་
ཐམས་ཅད་མཁྱེན་པ་དཀོན་མཆོག་ལྷུན་གྲུབ་ཀྱི་ཡིག་ཆ་དང༌། རྡོ་རྗེ་གུར་ནས་
གསུངས་པའི་རྩ་བའི་སྟངས་སྟབས་དང་བཅས་པ་སྔོན་དུ་འགྲོ་བ་དང་། རང་ཉིད་
ཀྱིས་ཀྱང་དཀར་ཕྱོགས་སྐྱོང་བའི་ལྷ་ཀླུ་རྣམས་ལ་གཏོར་མ་ཕུལ་ཏེ་བཀའ་བསྒོ་
ཕྲིན་བཅོལ་དང་། ས་ཕྱོགས་ཐམས་ཅད་དུ་བཀྲ་ཤིས་ཀྱི་མེ་ཏོག་འཐོར་བ་དང༌།
འཇིག་ རྟེན་ ལུང་ མཐུན་ གྱི་ གཟའ་ སྐར་ སྡེ་ བརྒྱད་བཅོས་ཐབས་ ཀྱང་ ལེགས་
པར་གྲུབ་ ཐོག་ ས་བདག་ལྟོ་འཕྱེའི་ ལག་ ལེན་ མདོར་ བསྡུས་ པ་ དང༌། ཕྱོགས་
- 394 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མཚམས་ཐམས་ཅད་དུ་ཀླུའི་བུམ་པ་ལྔ། ནོར་གྱི་བུམ་པ་བཅུ་གསུམ་ལག་ལེན་
ལྟར་བཅུག་ནས་གཙུག་ལག་ཁང་གི་འགྲམ་བཏིང་ཞིང་། འོག་ཏུ་ཀ་བ་བཅུ་དྲུག་
སྒོ་ཁང་ར་བ་ཉེར་མཁོའི་སྤྱིལ་བུ་ཁ་ཤས་དང་བཅས་པ། བར་ཁང་དུ་བང་རྒོད་ཀ་
བ་གཉིས་ལྡན། སྟེང་གི་དབུ་རྩེར་བང་རྒོད་ཆུང་བ་དང་བཅས་པ་རྣམས་བཀོད་
ལེགས་སྲ་བརྟན་དུ་གྲུབ་ཐོག །ཨེ་པའི་ལྷ་བཟོ་བ་དགུས་བཟོ་ཁྱད་སྒྲོས་ལྡན་གྱིས་
འོག་གི་གཙོ་བོར་སྟོན་པ་བདུད་འདུལ་གྱི་རྣམ་པ་ཅན་ཁྲི་རྒྱན་སྣ་དྲུག་བཅས་ལ་
ཐོག་ཚད་ཤིན་ཏུ་ཆེ་བ། དེའི་གཡས་སུ་ཤཱ་རིའི་བུ། གཡོན་དུ་མོང་གལ་གྱི་བུ་བྱིས་
པ་ལོ་བརྒྱད་ལོན་པའི་ཚད་ཙམ། སྟེང་གི་གཡས་སུ་སངས་རྒྱས་མར་མེ་མཛད་
དང༌། གནས་བརྟན་འོད་སྲུང་ཆེན་པོ། གཡོན་དུ་སངས་རྒྱས་ བྱམས་ པ་ དང༌ །
འཕགས་པ་ཀུན་དགའ་བོ་རྣམས་ཁྲུ་ཚད་རེ། གཡས་གཡོན་གྱི་ལོགས་རྣམས་སུ་
གནས་བརྟན་བཅུ་དྲུག །དྷརྨཱ་ཏ། ཧ་ཤང་དང་བཅས་པ་ལ་མདའ་ཚད་རེ་རེ། རྒྱལ་
པོ་ཆེན་པོ་བཞི་བཞེངས་སྟབས་སུ་མཛད་པའི་སྐུ་གཞོན་ནུ་ལོ་བཅུ་དྲུག་པའི་ཚད་
ཙམ་ཞལ་ལྷོར་གཟིགས་པ་དང༌། ནུབ་ལོགས་ནས་ཤར་དུ་གཟིགས་པའི་ཚུལ་
གྱིས་གཙོ་བོར་རྗེ་བཙུན་མ་སེང་ལྡེང་ནགས་ཀྱི་སྒྲོལ་མ་ཁྲི་རྒྱན་སྣ་དྲུག་དང་བཅས་
པ་ཐོག་ཚད་གཅིག་དང༌། དེའི་གཡས་སུ་ཚེ་སྦྱིན་སྒྲོལ་མ། གཡོན་དུ་ནོར་རྒྱུན་མ་
དང་གཉིས་ལ་མདའ་ཚད་འབྲིང་དང༌། ཁོར་ཡུག་ཏུ་ཕྲིན་ལས་ཀྱི་སྒྲོལ་མ་ཉེར་
གཅིག་ཇོ་བོ་ལུགས་ལྟར་ལ་སྐུ་ཚད་མཐོ་གསུམ་རེ་ཡོད་པ། སྟེང་དུ་རིགས་བདག་
སྣང་བ་མཐའ་ཡས་མཐོ་ཚད་དུ་ཡོད་པ། ལྷ་མོ་རི་ཁྲོད་ལོ་མ་གྱོན་མ་སེར་མོ་ཁྲུ་
ཚད་གཅིག །གཟུངས་གྲྭ་ལྔའི་ལྷ་མོ་ཁྲུ་གང་དམན་ཙམ་རེ་ཡོད་པ་རྣམས་བཞུགས་
ཤིང་ཤར་ནས་ནུབ་ཏུ་གཟིགས་ པའི་ཚུལ་དུ་ཞིང་ཁམས་དང་པོ་ལྟ་ན་སྡུག་གི་
- 395 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
བཀོད་པ་ལ་སངས་རྒྱས་སྨན་གྱི་བླ་མི་ཚད་ལྷག་ཙམ་ལ་འཁོར་བདེ་བར་གཤེགས་
པ་བདུན་དང༌། སྤྲུལ་པའི་དྲང་སྲོང་བཞི། སྨན་གྱི་ལྷ་མོ་བཅས་ཀྱིས་བསྐོར་བ།
གཉིས་པ་རི་བོ་རྩེ་ལྔའི་བཀོད་པ་ནི། གཙོ་བོ་འཇམ་དཔལ་ཨ་ར་པ་ཙ་ན་ཁྲི་རྒྱན་
སྣ་དྲུག་བཅས་ཐོག་ཚད་ལ་ལྟ་བ་ངན་པ་འཇོམས་པའི་ཕྱིར་སྟེང་དུ་སློབ་དཔོན་ཀ་
མ་ལ་ཤཱི་ལའི་སྐུ་མཐོ་ཚད་ཕྱེད་དོ། །ཕྱོགས་མཚམས་རྣམས་སུ་མཚན་ཡང་དག་
པར་བརྗོད་པའི་འཇམ་དཔལ་ བརྟན་ པའི་འཁོར་ལོ། འཇམ་དཔལ་དཀར་པོ།
འཇམ་དཔལ་ནག་པོ། དབྱངས་ཅན་མ། ཤེས་ རབ་ འཁོར་ ལོ་ རྣམས་ མཐོ་ཕྱེད་
གསུམ་རེ་ཡོད་པ། གསུམ་པ་ལྕང་ལོ་ཅན་གྱི་བཀོད་པ་ནི། སྟེང་གི་ཁང་བཟང་དུ་
རིན་ཆེན་འབྱུང་ལྡན་མཐོ་གང་པ། བར་གྱི་ཁང་བཟང་དུ་ཕྱག་རྡོར་མཐོ་གང་ལྷག་
ཙམ། འོག་གི་ཁང་བཟང་དུ་རྣམ་སྲས་སེར་ཆེན་སྐུ་ཚད་ཁྲི་རྒྱན་སྣ་དྲུག་དང་བཅས་
པ་ཐོག་ཚད་གཅིག །འཁོར་གྱི་གནོད་སྦྱིན་རྟ་བདག་བརྒྱད་ལ་མཐོ་གསུམ་རེ་ཡོད་
པ། ཡུམ་ཆེན་ཀླུ་མོ་གཙུག་ཕུད་མ་ཁྲུ་གང་དམན་ཙམ་ཡོད་པ། ལྷོ་ནས་བྱང་གཟིགས་
ཀྱི་ཚུལ་དུ་སྒོ་སྟེང་དང༌། ལོགས་གཡས་གཡོན་དུ་སེང་གདོང་ལྷ་མོ་རིགས་ལྔ་ཁྲུ་
རེ་དང༌། གཡས་གཡོན་རྣམས་སུ་ཧཱུྃ་མཛད་གཙོ་བོར་གྱུར་པའི་ཁྲོ་བོ་བཅུ་གཅིག་
དང༌། ཁྲོ་བོ་སྲེག་བྱེད་མའི་སྤུ་གྲི་སྟེ། ཁྲོ་བོ་མི་ཚད་ཙམ་པ་རྣམས་ལ་བཞུགས་
ཡུལ་མེ་རི་འབར་བའི་ཞིང་ཁམས་དང་། གོང་གི་ཞིང་ཁམས་གཞན་ཐམས་ཅད་ནི་
རི་བྲག་ཏུ་བྱས་པའི་བྲག་ཕུག་དང། རི་སུལ་རྣམས་སུ་བསམ་གཏན་པ་དང༌། ཕོ་
བྲང་རང་ རང་གི་འཁོར་ གནས་ གཡོག་ གནོད་སྦྱིན་མི་མ་ཡིན་སྣ་ཚོགས་དང༌།
མཆོད་པའི་ཡོ་བྱད་རིན་པོ་ཆེ་སྣ་བདུན། བཀྲ་ཤིས་རྟགས་བརྒྱད། ལྗོན་ཤིང༌། མེ་
ཏོག །འདབ་ ཆགས། རི་ དྭགས། རྟ་ གླང་ ། གཅན་ གཟན། ཆུ་ གནས་ ཀྱི་ སྲོག་
- 396 -



II
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཆགས་བསམ་གྱི་མིས་ཁྱབ་པ་རྣམས་ཁོར་ཡུག་ཏུ་མཛེས་ཤིང་ཁྱབ་པ་དང༌། སྟོན་
པའི་མདུན་ངོས་ནས་གཡས་སུ་བོད་ལ་སྐུ་དྲིན་ཆེ་བའི་བྱང་ཆུབ་སེམས་དཔའ་བོ་
དྷི་སཏྭ། མཉམ་མེད་ཇོ་བོ་རྗེ། འབྲོམ་སྟོན་རྒྱལ་བའི་འབྱུང་གནས། རྔོག་བློ་ལྡན་
ཤེས་རབ། ལོ་ཙཱ་བ་རིན་ཆེན་བཟང་པོ། སྒ་ཨ་གཉན་དམ་པ། མཁས་པ་བུ་སྟོན་
ཆེན་ པོ། རོང་ སྟོན་ ཤཱཀྱ་ རྒྱལ་ མཚན། ཀུན་ མཁྱེན་ གཡག་ སྟོན་ ཆེན་ པོ། རྡོ་ རྗེ་
འཆང་ཀུན་དགའ་བཟང་པོ། ཐམས་ཅད་མཁྱེན་པ་ཀུན་དགའ་རྣམ་རྒྱལ། མཁས་
གྲུབ་ཁྱུང་པོ་རྣལ་འབྱོར། བོ་དོང་དབྱངས་ཅན་དགའ་བ། གྲུབ་ཆེན་ལྕགས་ཟམ་
པ། སྒྲ་སྒྱུར་མར་པ་ལོ་ཙཱ། དེ་སྲས་བཞད་པ་རྡོ་རྗེ། རས་ཆུང་རྡོ་རྗེ་ གྲགས་པ།
དྭགས་པོ་ཟླ་འོད་གཞོན་ནུ། འགྲོ་མགོན་ཕག་མོ་གྲུ་པ། འབྲི་གུང་འཇིག་རྟེན་
མགོན་པོ། སྟག་ ལུང་ རིན་ཆེན་དཔལ་བ། སྐྱེས་ མཆོག་ ཀརྨ་ པཀྵ། རྒྱལ་ བ་ ཞྭ་
དམར་ བ་ ཆེན་ པོ། སྟོན་ པའི་ གཡོན་དུ། འཕགས་མཆོག་ཀླུ་སྒྲུབ་ཞབས། རྒྱལ་
སྲས་ཞི་བ་ལྷ། སློབ་ དཔོན་ ཨཱརྱ་དེ་ཝ། འཕགས་ པ་ ཐོགས་མེད། སློབ་དཔོན་
དབྱིག་གཉེན། དཔལ་ལྡན་ཆོས་ཀྱི་གྲགས་པ། དཔལ་ལྡན་ཕྱོགས་ ཀྱི་གླང་པོ།
མཁན་ཆེན་ཤཱཀྱ་འོད། མཁན་ཆེན་ཡོན་ཏན་འོད། མཁས་གྲུབ་དཔའ་བོ། སློབ་
དཔོན་ཙནྡྲ་གོ་མི། གྲུབ་ཆེན་ཉི་མ་སྦས་པ། བ་རི་ལོ་ཙཱ་བ་རིན་ཆེན་གྲགས་པ། ཁྲོ་
ཕུ་ལོ་ཙཱ་བ་ཆེན་པོ། ཕ་དམ་པ་སངས་རྒྱས། མ་གཅིག་ལབ་ཀྱི་སྒྲོན་མ། སྒྲ་སྒྱུ་བེ་
རོ་ཙཱ་ན། གཡུ་ཐོག་ཡོན་ཏན་མགོན་པོ། མངའ་བདག་ཉང་རལ་པ། གྲུབ་ཆེན་
གླིང་ཆེན་ རས་པ། གྲུབ་པའི་རྒྱལ་མཚན་འཛིན་པ་རྒྱལ་བ་ལོ་རས་པ་ཆེན་པོ།
འགྲོ་མགོན་གཙང་པ་རྒྱལ་སྲས། རྒྱལ་བ་ཡང་དགོན་པ་ཆེན་པོ། ཇོ་ནང་ཀུན་
དགའ་སྙིང་པོ། རྒྱལ་བ་ཙོང་ཁ་པ་ཆེན་པོ་དང་བཅས་པའི་སྐུ་བརྙན་མདའ་ཚད་རེ་
- 397 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
རེ་དང༌། བྱང་ཆུབ་ཀྱི་ཤིང་ལས་གྲུབ་པའི་བྱང་ཆུབ་མཆོད་རྟེན། རྣམ་རྒྱལ་མཆོད་
རྟེན། བཀྲ་ཤིས་སྒོ་མང་གཉིས་བཅས་ལ་མདའ་ཚད་རེ་ལྷག་ཙམ། བར་ཁང་དུ་
ཞལ་ལྷོར་གཟིགས་ཀྱི་དབུས་སུ། གཙོ་བོར་བཅོམ་ལྡན་འདས་ཀུན་རིག་རྣམ་པར་
སྣང་མཛད་ཁྲི་རྒྱབ་ཡོལ་དང་བཅས་ཤིང༌། སྐུ་ཚད་དངོས་ལ་མཐོ་ཚད་བརྒྱད་ཡོད་
པ། སྐུའི་ གཡས་ གཡོན་ དུ་ འཁོར་ རིགས་བཞི། ཡུམ་ བཞི། བྱང་ ཆུབ་ སེམས་
དཔའ་བཅུ་དྲུག །ལྷ་མོ་བརྒྱད། སྒོ་བ་བཞི་བཅས་ལ་སྐུ་གཟུགས་མཐོ་གསུམ་རེ་
ཡོད་པ། ཤར་ནུབ་ལྷོ་ངོས་བཅས་ཀྱི་བང་རིམ་བཞི་བརྩེགས་ལ་སོ་ཐར་གྱི་བླ་མ་
བརྒྱུད་པ། དབུ་མ་ལུགས་ཀྱི་བླ་མ་བརྒྱུད་པ། ལམ་འབྲས་ཀྱི་བླ་མ་བརྒྱུད་པ་
རྣམས་ཏེ། དེའང་སོ་ཐར་དང༌། བྱང་སྡོམ་གྱི་བརྒྱུད་པ་གཉིས་ན་བཞུགས་པའི་རྗེ་
བཙུན་གོང་མ་དང༌། ཨེ་ཝཾ་པའི་མཁན་ཆེན་གོང་མ་བཞུགས་པ་བཅས། ལམ་
འབྲས་སུ་རྒྱས་པར་བཞུགས་པས་འཐུས་པར་བྱས་ནས།
་
༈ ཐོག་མར་སོ་སོར་ཐར་པའི་བླ་མ་བརྒྱུད་པ་ནི། སྟོན་མཆོག་ཐུབ་པའི་དབང་
པོ། འཕགས་མཆོག་ཤཱ་རིའི་བུ། སྲས་སྒྲ་གཅན་འཛིན། བྲམ་ཟེ་སྒྲ་གཅན་འཛིན།
འཕགས་མཆོག་ཀླུ་སྒྲུབ། གུ་ཎ་མ་ཏི། རཏྣ་མི་ཏྲ། བྷརྨ་པཱ་ལ། གུ་ཎ་པ་ཏི། དྷརྨ་མཱ་ལ།
ཤཱན་ཀ་ར་གུཔྟ། པཎྜིཏ་ཤཱཀྱ་ཤྲཱི་བྷ་དྲ། ཇོ་གདན་རྡོ་རྗེ་དཔལ་བཟང་པོ། མཁན་ཆེན་
འོད་ཟེར་དཔལ་བཟང་པོ། ཇོ་གདན་བསོད་ནམས་དཔལ་བཟང་པོ། མཁན་ཆེན་
བཀྲ་ཤིས་ཚུལ་ཁྲིམས། ཤར་ཆེན་ཡེ་ཤེས་རྒྱལ་མཚན་དཔལ་བཟང་པོ། ངོར་ཆེན་
རྡོ་རྗེ་འཆང་ཀུན་དགའ་བཟང་པོ། མཁས་གྲུབ་དཔལ་ལྡན་རྡོ་རྗེ། ཤར་ཆེན་ཤེས་
རབ་འབྱུང་གནས། ཤར་ཆེན་ཆོས་ཀྱི་རྒྱལ་པོ་ཡེ་ཤེས་བཟང་པོ། བྱམས་པ་ཚུལ་
ཁྲིམས་དཔལ་བཟང་། མཁན་ཆེན་བྱམས་པ་བསོད་ནམས་བཟང་པོ།
- 398 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
༈ སེམས་བསྐྱེད་ལུགས་གསུམ་ལས། དབུ་མ་ལུགས་ཀྱི་བརྒྱུད་པ་ནི། སྟོན་པ་
ཐུབ་པའི་དབང་པོ། འཇམ་པའི་དབྱངས། འཕགས་པ་ཀླུ་སྒྲུབ། ཨཱརྱ་དེ་ཝ། ཟླ་
བ་གྲགས་པ། རིག་པའི་ཁུ་བྱུག །སློབ་པའི་རྡོ་རྗེ། སློབ་དཔོན་ཛེ་ཏཱ་རི། རྡོ་རྗེ་གདན་
པ་ཆེ་ཆུང་གཉིས། པཎྜི་ཏ་པུཎྱ་ཤྲཱི། བ་རི་ལོ་ཙཱ་བ་རིན་ཆེན་གྲགས་པ། རྗེ་བཙུན་
བརྩེ་བ་ཆེན་པོ། སློབ་དཔོན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན།
ས་སྐྱ་པཎྜི་ཏ། འཕགས་པ་རིན་པོ་ཆེ། ཨེ་པ་འཇམ་དབྱངས་འཁོན་སྟོན། ཤར་པ་
ཡེ་ཤེས་འབྱུང་གནས། བྱང་སེམས་རིན་ཆེན་མགོན་པོ། བུ་སྟོན་རིན་པོ་ཆེ། འཇིག་
རྟེན་དབང་ཕྱུག་བཟང་པོ། དཔལ་ཐོགས་མེད། ལོ་ཆེན་བྱང་ཆུབ་རྩེ་མོ། ཤར་པ་
ཡེ་ཤེས་རྒྱལ་མཚན། ཆོས་རྗེ་ཀུན་དགའ་བཟང་པོ། མུས་ཆེན་དཀོན་མཆོག་རྒྱལ་
མཚན། བདག་ཆེན་བློ་གྲོས་རྒྱལ་མཚན། རྡོ་རིངས་པ་ཀུན་བཟང་ཆོས་ཀྱི་ཉི་མ།
ཚར་ཆེན་བློ་གསལ་རྒྱ་མཚོ། འཇམ་དབྱངས་མཁྱེན་བརྩེའི་དབང་ཕྱུག །བླ་མ་
བསོད་ནམས་ཆོས་འཕེལ། རྗེ་དབང་ཕྱུག་རབ་བརྟན། མགོན་པོ་བསོད་ནམས་
མཆོག་ལྡན། རྒྱལ་བའི་མྱུ་གུ་ཚུལ་ཁྲིམས་བཀྲ་ཤིས། དེ་གཉིས་ཀའི་སློབ་མ་རྡོ་རྗེ་
འཆང་རིན་ཆེན་རྒྱ་མཚོ། བྱམས་པ་བསྟན་པ་རྒྱ་མཚོ། རྒྱལ་བའི་སྲས་པོ་བློ་གྲོས་
དབང་ཕྱུག །བྱང་ཆུབ་སེམས་དཔའ་ཀུན་དགའ་སངས་རྒྱས། རྒྱལ་སྲས་སངས་
རྒྱས་དཔལ་བཟང་།
མདོ་
༈ ལམ་འབྲས་བུ་དང་བཅས་པའི་བླ་མ་བརྒྱུད་པ་ནི། ཡང་དག་པར་རྫོགས་
པའི་སངས་རྒྱས་རྡོ་རྗེ་འཆང་། རྒྱལ་བའི་ཡུམ་མཆོག་བདག་མེད་མ། གྲུབ་པའི་
དབང་ཕྱུག་བིརྱ་པ། ནག་པོ་པ། ཌ་མ་རུ་པ། ཨ་ཝ་དྷཱ་ཏཱི་པ། ག་ཡ་དྷ་ར། འབྲོག་
མི་ཤཱཀྱ་ཡེ་ཤེས། བླ་མ་སེ་མཁར་ཆུ་བ། ཞང་དགོན་པ་བ། བླ་མ་ས་སྐྱ་པ་ཆེན་པོ།
- 399 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
སློབ་དཔོན་རིན་པོ་ཆེ་བསོད་ནམས་རྩེ་མོ། རྗེ་བཙུན་རིན་པོ་ཆེ་གྲགས་པ་རྒྱལ་
མཚན། ཆོས་ཀྱི་རྗེ་ས་སྐྱ་པཎྜི་ཏ། འགྲོ་བའི་མགོན་པོ་ཆོས་རྒྱལ་འཕགས་པ། ཞང་
་དཀོན་མཆོག་དཔལ། ན་བཟའ་བྲག་ཕུག་པ། བླ་མ་དམ་པ་བསོད་ནམས་རྒྱལ་
མཚན། བླ་ མ་ དཔལ་ ལྡན་ ཚུལ་ ཁྲིམས། གྲུབ་ ཆེན་ བུདྡྷ་ ཤཱི། རྡོ་ རྗེ་ འཆང་ ཀུན་
དགའ་ བཟང་ པོ། སེམས་ དཔའ་ ཆེན་ པོ་ དཀོན་ མཆོག་ རྒྱལ་ མཚན། འཇམ་
དབྱངས་ཤེས་རབ་རྒྱ་མཚོ། རྒྱལ་ཚབ་དམ་པ་ཀུན་དགའ་དབང་ཕྱུག །མཁས་
གྲུབ་དཔལ་ལྡན་རྡོ་རྗེ། ཀུན་མཁྱེན་བསོད་ནམས་སེང་གེ །ཡོངས་འཛིན་དཀོན་
མཆོག་ འཕེལ་བ། རྗེ་བཙུན་སངས་རྒྱས་རིན་ཆེན། རྒྱལ་བ་ལྷ་མཆོག་སེང་གེ །
ཐམས་ཅད་མཁྱེན་པ་དཀོན་མཆོག་ལྷུན་གྲུབ། འཇམ་དབྱངས་སངས་རྒྱས་སེང་གེ །
མཚུངས་མེད་དཀོན་མཆོག་དཔལ་ལྡན། པཎ་ཆེན་ནམ་མཁའ་དཔལ་བཟང༌།
བྱམས་ པ་ ཀུན་ དགའ་ བཀྲ་ཤིས། འཇམ་ དབྱངས་ ཀུན་ དགའ་ བསོད་ནམས།
མཁས་གྲུབ་དཔལ་ལྡན་དོན་གྲུབ། མཁས་གྲུབ་ནམ་མཁའ་སངས་རྒྱས། ཤར་
ཆེན་ཤེས་རབ་འབྱུང་གནས། མཁན་ཆེན་ནམ་མཁའ་རིན་ཆེན། འདྲེན་མཆོག་
བསོད་ནམས་རྒྱ་མཚོ། ཐམས་ཅད་མཁྱེན་པ་དཔལ་མཆོག་རྒྱལ་མཚན། འདྲེན་
མཆོག་ནམ་མཁའ་དཔལ་བཟང༌། འཇམ་མགོན་ལྷུན་གྲུབ་དཔལ་ལྡན། མཁས་
གྲུབ་སངས་རྒྱས་ཕུན་ཚོགས། ཤར་ཆེན་སངས་རྒྱས་བསྟན་འཛིན། མཁན་ཆེན་
ཤེས་ བྱ་བཟང་པོ། བྱམས་པ་ཚུལ་ ཁྲིམས་དཔལ་བཟང་། མཚུངས་མེད་བསོད་
ནམས་དཔལ་ལྡན། བྱམས་པ་བསོད་ནམས་བཟང་པོ། འཇམ་མགོན་བཀྲ་ཤིས་
ལྷུན་གྲུབ། མཁན་ཆེན་ ཚུལ་ ཁྲིམས་ལྷུན་གྲུབ། མཁས་གྲུབ་ནམ་མཁའ་བསམ་
འགྲུབ། རྒྱལ་སྲས་ཤཱིའི་མིང་ཅན། བླ་ཆེན་སངས་རྒྱས་དཔལ་བཟང་། མཚུངས་
- 400 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
མེད་བསོད་ནམས་ལྷུན་གྲུབ། ཤར་ པ་ རིན་ཆེན་མི་འགྱུར་ རྒྱལ་མཚན། འཇམ་
དབྱངས་ཆོས་ཀྱི་བླ་མའི་བར་དང༌། ཡང་བསྟན་པ་སྤྱི་དང་བྱེ་བྲག་ལ་བཀའ་དྲིན་
ཆེ་བའི་བླ་མ་རྣམས་ནི། ལོ་ཆེན་སྐ་བ་དཔལ་བརྩེགས། ཅོག་རོ་ཀླུའི་རྒྱལ་མཚན།
ཞང་སྣ་ནམ་ཡེ་ཤེས་སྡེ། ལྷ་བཙུན་བྱང་ཆུབ་འོད། ལྷ་བླ་མ་ཡེ་ཤེས་འོད། མཁས་
པ་བལ་པོ་ལི་བྱིན། ཐོན་མི་སམྦྷོ་ཊ། དབའ་རཏྣ་རཀྵི་ཏ་རིན་ཆེན་སྲུང་བའི་ཞབས།
སརྦ་དྡྷེནྡྲ་རཀྵི་ཏ་ཡེ་ཤེས་དབང་པོ་སྲུང་བའི་ཞབས། རཏྣ་ཨིནྡྲ་རཀྵི་ཏ་རིན་ཆེན་
དབང་པོ་སྲུང་བའི་ཞབས། གླང་སུ་ག་ཏ་ཝརྨ་རཀྵི་ཏ་བདེ་བར་གཤེགས་པའི་གོ་
ཆ་སྲུང་བའི་ཞབས། པ་གོར་བེ་རོ་ཙ་ན་རཀྴི་ཏ་རྣམ་པར་སྣང་མཛད་སྲུང་བའི་
ཞབས། འཁོན་ནཱ་ག་ཨིནྡྲ་རཀྴི་ཏ་ཀླུའི་དབང་པོ་སྲུང་བའི་ཞབས། གཙང་དེ་བེནྡྲ་
རཀྴི་ཏ་ལྷའི་དབང་པོ་སྲུང་བའི་ཞབས། ཇོ་བོ་སྨི་ཏི་ཛྙཱ་ན་གྲབ་མངོན་ཤེས་ཅན།
རྭ་ལོ་ཙཱ་བ་རྡོ་རྗེ་གྲགས། གཉན་ལོ་ཙཱ་བ་དར་མ་གྲགས། དཔང་ལོ་ཙཱ་བ། ཤོང་ལོ་
ཙཱ་བ། སྣར་ཐང་ལོ་ཙཱ་བ་སཾ་གྷ་ཤྲཱི། ཞ་ལུ་ལོ་ཙཱ་བ་ཆོས་སྐྱོང་བཟང་པོ། གཙང་སྨྱོན་
ཧེ་རུ་ཀ །འབའ་ར་བ་ནམ་མཁའ་རྒྱལ་མཚན། ས་ལོ་འཇམ་པའི་རྡོ་རྗེ། ཡབ་རྗེ་
ཀུན་དགའ་བཀྲ་ཤིས། དེ་སྲས་ཀུན་དགའ་བསོད་ནམས་རིན་ཆེན། ས་སྐྱ་པ་ངག་
དབང་ཀུན་དགའ་བློ་གྲོས་སངས་རྒྱས་བསྟན་པའི་རྒྱལ་མཚན་དཔལ་བཟང་པོ།
ཀུན་དགའ་བསོད་ནམས་མཐུ་སྟོབས་དབང་ཕྱུག །ཐམས་ཅད་མཁྱེན་པ་རྗེ་དགེ་
འདུན་གྲུབ། པཎ་ཆེན་བློ་བཟང་ཆོས་ཀྱི་རྒྱལ་མཚན། པཎ་ཆེན་བློ་བཟང་ཡེ་ཤེས།
རྒྱལ་བ་སྐལ་བཟང་རྒྱ་མཚོ། ཤར་ཆེན་ཆོས་ཀྱི་རྒྱལ་པོ་འཇམ་དབྱངས་བློ་གྲོས་
གྲགས་པ། འཁོར་ལོའི་མགོན་པོ་བསྟན་འཛིན་ལྷུན་གྲུབ། རྨོར་ཆེན་ཀུན་དགའ་
ལྷུན་གྲུབ། འཇམ་ མགོན་ བཀྲ་ ཤིས་ དཔལ་ ལྡན། མཁན་ ཆེན་ བཟང་ པོ་ རྒྱལ་
- 401 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
མཚན། ཆོས་རྗེ་དོན་གྲུབ་རྒྱལ་མཚན། བཤེས་གཉེན་ཀུན་དགའ་ཆོས་འཕེལ།
རྡོ་རྗེ་སློབ་དཔོན་ལྕགས་ར་བྱམས་པ་བློ་གྲོས་ཕུན་ཚོགས། ཀུན་སྤངས་སངས་
རྒྱས་བསྟན་པ། ལྷ་རིགས་དབོན་རིན་པོ་ཆེ། སྡོམ་བརྩོན་སངས་རྒྱས་རྒྱ་མཚོ། །
མཁས་བཙུན་བཀྲ་ཤིས་བཟང་པོ། བཤེས་ གཉེན་ནམ་མཁའ་དཔལ་བཟང༌།
ལྡན་ལོ་ཚུལ་ཁྲིམས་རིན་ཆེན། མཁས་གྲུབ་སི་ཏུ་སྤྲུལ་སྐུ་རྣམས་བཞུགས་པ་སྟེ།
དེ་དག་གི་སྐུ་ཚད་རྒྱུག་མཐོ་དོ་རེ་ཡོད་པ་བཞུགས་ཤིང༌། ངེད་རང་གིས་རིང་
འཚོར་དམིགས་ཏེ་བཅོམ་ལྡན་འདས་མགོན་པོ་ཚེ་དཔག་ཏུ་མེད་པའི་སྐུ་རྒྱུག་མཐོ་
ལྔའི་ཚད་ལ་ནང་དུ་གཟུངས་གཞུག་གི་རིམ་པར་བླ་མ་གོང་མའི་བྱིན་རླབས། ན་
བཟའ། གདུང་ཚ། རྒྱ་བོད་ཀྱི་ས་སྣ། ཆོས་སྐུའི་རིང་བསྲེལ རིན་པོ་ཆེ། སྨན་སྣ།
འབྲུ་སྣ། དར་ཟབ། གནོད་སྦྱིན་འཁོར་ལོ་བཅས་བཞུགས་པ་ལ་རབ་ཏུ་གནས་
པའི་མེ་ཏོག་ལན་གྲངས་མང་དུ་འཐོར་ཏེ་བཞེངས་པར་འདོད་གསོལ་འདི་ལྟ་སྟེ། །
ཨོཾ་སྭ་སྟི། དུས་མིན་འཆི་བའི་འཇིགས་ལས་སྐྱོབ་མཛད་པ། །བཅོམ་ལྡན་ཚེ་
དཔག་མེད་པའི་སྣང་བརྙན་མཆོག །དཔལ་ལྡན་ཆོས་བཞིན་སྐྱོང་བ་བདག་གིས་
བཞེངས། །ཚེ་རབས་ཀུན་ཏུ་ཚེ་ཡི་དཔལ་ཐོབ་ཤོག །ཅེས་པའང་བྲིས་ཤིང་སྟེང་
ཁང་དབུ་རྩེར་ཞལ་བྱང་གཟིགས་སུ་བོད་དང་བོད་ཆེན་ལྗོངས་ཐམས་ཅད་ཀྱི་
བསྟན་ རིམ་དུ་ དམིགས་ པའི་ འཕགས་ མཆོག་ སྤྱན་ རས་ གཟིགས། གཡས་ སུ་
འཇམ་དབྱངས། གཡོན་དུ་ཕྱག་རྡོར་རྣམས་ལྡེམ་སྐུ་གཞོན་ནུ་ལོ་བརྒྱད་པའི་ཚད་
དང༌། སློབ་དཔོན་ཆེན་པོའི་སྐུ་མི་ཚད་ཙམ། དེའི་གཡས་གཡོན་དུ་མཁའ་འགྲོ་མ་
གཉིས་ཁྲུ་ཚད་རེ་དང་བཅས་པ་ལ། འཁོར་དུ་ཆོས་རྒྱལ་སྲོང་བཙན་སྒམ་པོ། ཁྲི་
སྲོང་ལྡེའུ་བཙན། མངའ་བདག་ཁྲི་རལ་པ། རིག་འཛིན་རྒོད་ཀྱི་ལྡེམ་འཕྲུ་ཅན།
- 402 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ཐང་སྟོང་རྒྱལ་པོ། ས་སྐྱ་པ་མཐུ་སྟོབས་དབང་ཕྱུག་ཀུན་དཔའ་རིན་ཆེ། གོང་ས་ལྔ་
པ་ཆེན་པོ། སྡེ་དགེ་གྲུབ་ཐོབ་ཀུན་དགའ་རྒྱ་མཚོ་བཅས་ཀྱི་སྐུ་མཐོ་ཚད་གསུམ་རེ་
ཡོད་ པ། དེ་ དག་ཐམས་ཅད་ ལ་ཡང་ གྲང་ གསེར། གསེར་ཤོག །དངུལ་འདུལ།
བཟང་ཚོན་བཅས་པས་ཤིན་ཏུ་ སྤུས་ལེགས་ཤིང༌། ཁྱད་པར་རྟེན་མཆོག་འདི་
རྣམས་ཀྱི་ནང་ན་དེ་བཞིན་གཤེགས་པའི་འཕེལ་གདུང༌། རིང་བསྲེལ། སྐུ་བརྙན་
ལི་མ། གླེགས་བམ། བཀའ་གདམས་མཆོད་རྟེན། སཱཙྪ། བླ་མ་གོང་མའི་དབུ་ལོ།
ན་བཟའ། གདུང་རུས། རིང་བསྲེལ། དམ་རྫས་ཀྱི་རིགས། གཟུངས་སྔགས། གནོད་
སྦྱིན་འཁོར་ལོ། རང་ གཞན་ གྱི་འདོད་གསོལ། གསེར། དངུལ། བྱི་རུ། མུ་ཏིག །མུ་
མན། གཡུ། དུང༌། ཟངས། ལྕགས་སོགས་རིན་པོ་ཆེའི་རིགས། བཟང་དྲུག་སོགས་
སྨན་སྣའི་རིགས། ཀ་ར། བུ་རམ། ཇ་རྒུན་འབྲུམ་སོགས་ཤིང་ཏོག་གི་རིགས། གྲོ་
འབྲས་སོགས་འབྲུ་སྣ་དཔག་མེད། གོས་ཆེན་སོགས་དར་ཟབ་ཀྱི་རིགས། གནས་
ཆེན་ཁྱད་པར་ཅན་རྣམས་ཀྱི་ས་སྣ་རྡོ་སྣ། ཆུ་བོ་དུ་མ་འདུས་པའི་ས་ཆུ་བཅས་
བཞུགས་ ཚུལ་ཅུང་ཟད་བརྗོད་ན། ཐོག་མར་ཐུབ་པའི་དབང་པོ་དེ་ཉིད་ཀྱི་ སྐུ་
གསུང་ཐུགས་རྟེན་ གྱིས་ གཙོས་ པའི་ནང་གཟུངས་བཞུགས་ཚུལ་ནི། དེ་བཞིན་
གཤེགས་པ་འོད་སྲུང་གི་འཕེལ་གདུང༌། ཤཱཀྱ་ཐུབ་པའི་འཕེལ་གདུང༌། སྐུའི་རྟེན་
དུ་རྡོར་སེམས་ལི་མ་ཁྱད་འཕགས། གསུང་གི་རྟེན་དུ་ཆོས་སྐུའི་རིང་བསྲེལ་ཏེ། དེ་
ལ་སྤྱིར་བསྟན་འགྲོའི་ཕན་བདེའི་རྩ་ལག་དམ་པ་གསང་བ་གསུམ་གྱི་རྟེན་མཆོག་
བཞེངས་པ་ལ་ཉེ་བར་མཁོ་བ་རིང་བསྲེལ་རྣམ་པ་བཞིའི་ཡ་གྱལ་ཆོས་སྐུའི་རིང་
བསྲེལ་ཞེས་པ་གཟུངས་སྔགས་ཀྱི་སྐོར་ཏེ། ཐོག་མར་བླ་མ་བརྒྱུད་པའི་མཚན་
སྔགས་ལ་སྡེ་ཚན་དྲུག་ཡོད་པའི་སྡེ་ཚན་རེ་ལ་ཡི་གེ་ཕྲེང་ལྔ་ལྔ་ལས་སྡེ་ཚན་དང་པོ་
- 403 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
ལ། དུས་གསུམ་གྱི་རྒྱལ་བ་ཐམས་ཅད་ཀྱི་བགྲོད་པ་གཅིག་པའི་ལམ་ཟབ་མོ་བླ་
མའི་རྣལ་འབྱོར་གྱི་བརྒྱུད་པ། ཕྲེང་གཉིས་པ་ལ་ཀྱེ་རྡོ་ རྗེ་མན་ངག་ལུགས་ཀྱི་
དབང་གི་བརྒྱུད་པ། ཕྲེང་གསུམ་པ་ལ་ ཀྱེ་རྡོ་རྗེ་འགྲེལ་པ་ལུགས་ཀྱི་དབང་གི་
བརྒྱད་པ། ཕྲེང་བཞི་པ་ལ་ཀྱེ་རྡོ་རྗེ་མཚོ་སྐྱེས་ལུགས་ཀྱི་དབང་གི་བརྒྱུད་པ། ཕྲེང་
ལྔ་པ་ལ་ཀྱེ་རྡོ་རྗེ་ནག་པོ་ལུགས་ཀྱི་དབང་གི་བརྒྱུད་པ། དེ་རྣམས་སོ་སོར་འབྲུ་
གསུམ་ཕྱག་འཚལ་དང་སྤེལ་བ། རྒྱས་བའི་སྤེལ་ཚིག་རིག་པ་ཕུག་རོན་གྱི་གཟུངས་
བཅས་རྣམས་བཞུགས་སོ། །གཉིས་པའི་ཕྲེང་དང་པོ་ལ་བདག་མེད་མ་ལྷ་མོ་བཅོ་
ལྔའི་དབང་གི་བརྒྱུད་པ། ཕྲེང་གཉིས་པ་ལ་གུར་རིགས་བསྡུས་ཀྱི་དབང་གི་བརྒྱུད་
པ། ཕྲེང་གསུམ་པ་ལ་སམྤ་ཊ་རྡོ་རྗེ་དབྱིངས་ཀྱི་དབང་གི་བརྒྱད་པ། ཕྲེང་བཞི་པ་
ལ་དཔལ་དུས་ཀྱི་འཁོར་ལོ་ས་ལུགས་ཀྱི་དབང་གི་བརྒྱུད་པ། ཕྲེང་ལྔ་པ་དཔལ་
འཁོར་ལོ་བདེ་མཆོག་ལཱུ་ཧི་བའི་དབང་གི་བརྒྱུད་པ། དེ་རྣམས་སོ་སོར་འབྲུ་གསུམ་
དང་སྤེལ་བ། རྒྱས་པའི་སྤེལ་ཚིག་རིག་པ་ཕུག་རོན་དང་བཅས་པ་རྣམས་བཞུགས་
གསུམ་པའི་ཕྲེང་དང་པོ་ལ་བདེ་མཆོག་དྲིལ་བུ་པའི་དབང་གི་བརྒྱུད་པ། ཕྲེང་
གཉིས་པ་ལ་བདེ་མཆོག་ནག་པོ་ པའི་ དབང་ གི་བརྒྱུད་ པ། ཕྲེང་གསུམ་པ་ལ་
དཔལ་མཁའ་འགྲོ་རྒྱ་མཚོའི་དབང་གི་བརྒྱུད་པ། ཕྲེང་བཞི་པ་ལ་རྡོ་རྗེ་ཕུར་པ་ས་
ལུགས་ཀྱི་དབང་གི་བརྒྱུད་པ། ཕྲེང་ལྔ་པ་ལ་གསང་འདུས་མི་བསྐྱོད་པའི་དབང་
གི་བརྒྱུད་པ། དེ་རྣམས་འབྲུ་གསུམ་དང་སྤེལ་བ། སྤེལ་ཚིག་རིག་པ་ཕུག་རོན་དང་
བཅས་པ་རྣམས་བཞུགས་སོ། །བཞི་པའི་ཕྲེང་དང་པོ་ལ་རྡོ་རྗེ་འཇིགས་བྱེད་ས་
ལུགས་ཀྱི་དབང་གི་རྒྱུད་པ། ཕྲེང་གཉིས་པ་ལ་རྡོ་རྗེ་འཇིགས་བྱེད་རྭ་ལུགས་རོ་
- 404 -



ON)
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
ལངས་བརྒྱད་སྐོར་དབང་གི་བརྒྱུད་པ། ཕྲེང་གསུམ་པ་ལ་ཀུན་རིག་དབང་གི་
བརྒྱུད་པ། ཕྲེང་བཞི་པ་ལ་སྦྱོང་རྒྱུད་དཀྱིལ་འཁོར་བཅུ་གཉིས་དབང་གི་བརྒྱུད་པ།
ཕྲེང་ལྔ་པ་ལ་འཇམ་དབྱངས་ཨ་ར་པ་ཙ་ན་ལྷ་ལྔའི་དབང་གི་བརྒྱུད་པ། དེ་རྣམས་
འབྲུ་གསུམ་དང་སྤེལ་བ། སྤེལ་ཚིག་རིག་པ་ཕུག་རོན་དང་བཅས་པ་རྣམས་བཞུགས་
སོ། །ལྔ་པའི་ཕྲེང་དང་པོ་ལ་ཚེ་དཔག་ལྷ་དགུ་མ་ཛེ་ཏཱ་རིའི་ལུགས་ཀྱི་དབངགི་
བརྒྱུད་པ། ཕྲེང་གཉིས་པ་ལ་སྒྲུབ་ཐབས་རྒྱ་མཚོའི་རྗེས་གནང་ལུང་དང་བཅས་
པའི་བརྒྱུད་པ། ཕྲེང་གསུམ་པ་ལ་སེམས་བསྐྱེད་དབུ་མ་ལུགས་ཀྱི་བརྒྱུད་པ། ཕྲེང་
བཞི་པ་ལ་སོ་སོར་ཐར་པའི་སྡོམ་བརྒྱུད། ཕྲེང་ལྔ་ པ་ལ་གུར་གྱི་མགོན་པོ་ལྷ་
བརྒྱད་ཀྱི་བརྒྱུད་པ། དེ་རྣམས་འབྲུ་གསུམ་དང་སྤེལ་བ། སྤེལ་ཚིག་རིག་པ་ཕུག་
རོན་དང་བཅས་པ་རྣམས་བཞུགས་སོ། །དྲུག་པའི་ཕྲེང་དང་པོ་ལ་དཔལ་མགོན་
ཞལ་བཞི་པའི་བརྒྱུད་པ། ཕྲེང་གཉིས་པ་ལ་མགོན་དཀར་ཡིད་བཞིན་ནོར་བུའི་
རྗེས་གནང་བརྒྱུད་པ། ཕྲེང་གསུམ་པ་ལ་དམ་ཅན་ཆོས་ཀྱི་རྒྱལ་པོ་ལྷ་བཅུ་གསུམ་
གྱི་རྗེས་གནང་བརྒྱུད་པ། ཕྲེང་བཞི་པ་ལ་གནོད་སྦྱིན་ཟངས་ཀྱི་བེག་རྩེ་ཅན་གྱི་
རྗེས་གནང་བརྒྱུད་པ། ཕྲེང་ལྔ་པ་ལ་ཕྱག་ན་རྡོ་རྗེ་འགྲོ་བཟང་ལུགས་དང༌། རྣམ་
སྲས་ཞི་བ་བདེ་བྱེད་ལྷ་དགུ་སྦགས་སྒྲུབ་ཀྱི་རྗེས་གནང་བརྒྱུད་པ། དེ་རྣམས་འབྲུ་
གསུམ་དང་སྤེལ་བ། སྤེལ་ཚིག་རིག་པ་ཕུག་རོན་དང་བཅས་པ་རྣམས་བཞུགས་
ཏེ། དེ་ཡན་གྱི་བླ་མ་བརྒྱུད་པའི་མཚན་སྔགས་རྣམས་སྐུ་གཟུགས་ཀྱི་དབུ་དང༌།
མཆོད་རྟེན་གྱི་བཅུ་གསུམ་འཁོར་ལོ་ཡན་ལ་བཞུགས་སོ། །དེ་ནས་རྒྱུད་སྡེའི་
གཟུངས་ལ་རྒྱུད་སྡེ་གོང་འོག་མདོ་གཟུངས་དང་བཅས་པ་ལ་སྡེ་ཚན་ལྔ་ཡོད་པ་
ལས། དང་པོ་རྒྱུད་སྡེ་གོང་མ་བླ་མེད་སྐོར་གྱི་ཕྲེང་དང་པོ་དང༌། ཀྱེ་རྡོ་རྗེ་གཙོ་
- 405 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
འཁོར་ལས་ཡབ་ཀྱི་རྩ་སྔགས། སྙིང་པོ། ཉེ་སྙིང་། རྣལ་འབྱོར་མ་རྣམས་དང་ཡུམ་
གྱི་སྔགས། ལྷ་མོ་བརྒྱད་ཀྱི། ཀྱེ་རྡོར་ཕྱག་གཉིས་པའི། ཕྱག་བཞི་པའི། ཕྱག་དྲུག་
པའི། བདག་མེད་ལྷ་མོ་བཅོ་ལྔའི། གུར་རིགས་བསྡུས་གཙོ་འཁོར་གྱི་ཡབ་ལྔའི།
ཡུམ་ལྔའི། རྡོ་རྗེ་ཅན་གྱི་ལྷ་མོ་རྣམས་ཀྱི། ཕན་པའི་ལྷ་མོ་རྣམས་ཀྱི། རྡོ་རྗེ་ཉི་མའི་
ལྷ་མོ་རྣམས་ཀྱི། པདྨ་གར་དབང་ལྷ་མོ་རྣམས་ཀྱི། རྟ་རྒྱལ་ལྷ་མོ་རྣམས་ཀྱི། སྒོ་མ་
བཞི་ཡི། སམྦུ་ཊ་རྡོ་རྗེ་དབྱིངས་གཙོ་འཁོར་ཐམས་ཅད་ཀྱི། བརྟག་གཉིས་ལས་
རྒྱས་པའི་ལྷ་འདི་རྣམས་ཕལ་ཆེར་རྒྱུད་སྡེ་འོག་མར་འདུག་ཀྱང་རྒྱུད་ཀྱི་ཁུངས་
དང་བསྟུན་ནས་འདིར་བཀོད་པ་ཡིན། ལས་བྱུང་བའི་འབྱུང་པོ་ཐམས་ཅད་ཀྱི་
གཏོར་མའི། ཀུ་རུ་ཀུ་ལླེའི། གུར་ནས་ འབྱུང་ བའི་ ལས་ རྒྱས་ པའི་ ལྷའི་ འབྱུང་
འདུལ་ གྱི། ཁྲོ་བཅུའི་གཤིན་ རྗེ་མཐར་བྱེད་ ཀྱི། ཤེས་རབ་མཐར་བྱེད་ ཀྱི། པདྨ་
མཐར་ བྱེད་ ཀྱི། བགེགས་ མཐར་ བྱེད་ ཀྱི། མི་ གཡོ་ བའི་འདོད་ པའི་ རྒྱལ་ པོའི།
དབྱུག་པ་སྔོན་པོའི། སྟོབས་པོ་ཆེའི། གཙུག་ཏོར་འཁོར་ལོས་སྒྱུར་བའི། གནོད་
མཛེས་ ཀྱི་ སྟེ་བཅུ། རྡོ་ རྗེ་ སྒྲོལ་ མའི། ཤེར་ ཕྱིན་ མའི། འཇིག་ རྟེན་ མགོན་ པོའི།
འཇམ་ དབྱངས་ ཀྱི། གཤིན་ རྗེ་ གཤེད་ ཀྱི། ཧཱུྃ་ མཛད་ ཀྱི། སྒྲོལ་ མའི། འོད་ ཟེར་
ཅན་ མའི། ཙནྡའི། ནོར་རྒྱུན་ མའི། རྨུགས་ འཛིན་ གྱི། སོ་ འབྲང་ མའི། སམྦུ་ཊ་
དྲག་པོ་གདན་ཅན་གྱི། སམྦུ་ཊ་ནས་འབྱུང་བའི་ལས་རྒྱས་པའི་ལྷ་འགའ་ཞིག་
ལས། སྒྲོལ་མའི། རིག་བྱེད་མའི། ཤེར་ཕྱིན་དཀར་མོའི། འོད་ཟེར་ཅན་མའི། རི་
ཁྲོད་ལོ་མ་ཅན་མའི། གཤིན་རྗེ་གཤེད་ཀྱི། དཔལ་མཆོག་གི །སོ་འབྲང་མའི། རྡོ་
རྗེ་ གུར་ནས་འབྱུང་བའི་ཡིག་བརྒྱ། སྤེལ་ ཚིག །རིག་ པ་ ཕུག་ རོན་གྱི་གཟུངས་
བཅས། ཕྲེང་གཉིས་པ་ལ་དུས་ཀྱི་འཁོར་ལོའི་སྙིང་པོ། ཉེ་སྙིང་། རྩ་སྔགས་རྐང་
- 406 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
པ་བཅུ་དྲུག་པ། རྐང་པ་བདུན་ཅུ་རྩ་གཉིས་པ། མཆོད་སྔགས་ལས་ཐུགས་དཀྱིལ་
གྱི། གསུང་དཀྱིལ་གྱི། སྐུ་དཀྱིལ་གྱི། འཇིག་རྟེན་པའི། དུར་ཁྲོད་ཀྱི། ཕུར་པ་ཕུར་
པ་འདི་རྙིང་མར་མ་རྒྱུད་དུ་བཞེད་པ་དང་། ལ་ལར་ཕ་རྒྱུད་དུ་བཞེད་པ་འདུག་རུང་།
འདིར་རྡོ་ རྗེ་འཆང་ གཉིས་མེད་དུ་བཞེད་པ་ ལྟར་བཀོད་པ་ཡིན། རྩ་དུམ་གཙོ་
འཁོར་ ཐམས་ ཅད་ ཀྱི་ སྔགས། སྤེལ་ ཚིག །རིག་ པ་ ཕུག་རོན་ གྱི་ གཟུངས་ དང་
བཅས་པ་རྣམས། ཕྲེང་གསུམ་པ་ལ་འཁོར་ལོ་བདེ་མཆོག་གཙོ་འཁོར་ལས། ཡབ་
ཡུམ་གྱི་རྩ་སྔགས། ཡབ་ཀྱི་སྙིང་པོ། ཉེ་སྙིང་། ཡུམ་གྱི་སྙིང་པོ། ཉེ་སྙིང་། འཁོར་
ལོ་གསུམ་གྱི་ལྷའི། སྒོ་མཚམས་མ་བརྒྱད་ཀྱི་སྙིང་པོའི་རྣལ་འབྱོར་མ་རྣམས་ཀྱི།
གོ་ཆའི། ནཱ་རོ་མཁའ་སྤྱོད་ཀྱི། དཔལ་མཁའ་འགྲོ་རྒྱ་མཚོའི་ཡབ་ཀྱི་སྙིང་པོ། ཉེ་
སྙིང་། རྩ་སྔགས་རྐང་པ་བརྒྱད་པ། རྐང་པ་ཞེ་བརྒྱད་པ། བདེ་མཆོག་རིགས་དྲུག་
འཁོར་ལོས་སྒྱུར་བ་དྲུག་གི །སངས་རྒྱས་ཐོད་པའི། མཧཱ་མཱ་ཡཱ་ གཙོ་འཁོར་གྱི།
གདན་བཞིའི་ཡུམ་ཡེ་ཤེས་དབང་ཕྱུག་མའི། གདན་བཞིའི་ཡབ་ཀྱི་རྩ་ སྔགས།
སྤེལ་ཚིག །རིག་པ་ཕུག་རོན་གྱི་གཟུངས་དང་བཅས་པ། ཕྲེང་བཞི་པ་ལ་གསང་
འདུས་མི་བསྐྱོད་རྡོ་རྗེ་གཙོ་འཁོར་གྱི། འཇམ་པའི་རྡོ་རྗེ་གཙོ་འཁོར་གྱི། གསང་
འདུས་སྤྱན་རས་གཟིགས་གཙོ་འཁོར་གྱི། གསང་འདུས་སུ་གསུངས་པའི་ཁྲོ་བོ་དགུ་
ལས་གཤིན་རྗེ་གཤེད་ཀྱི། གཞན་གྱིས་མི་ཐུབ་པའི། རྟ་མགྲིན་གྱི། བདུད་རྩི་འཁྱིལ་
བའི། མི་གཡོ་བའི། འཆིང་ བའི་ རྒྱལ་ པོའི། དབྱུག་ པ་ སྔོན་པོའི། སྟོབས་པོ་ཆེའི།
གནོད་མཛེས་ཀྱི་སྟེ་དགུ། གཤེད་དམར་ལྷ་ལྔ་གཙོ་འཁོར་ལས་ཡབ་ཀྱི་སྙིང་པོ།
ཉེ་སྙིང༌། ཕྲེང་སྔགས། ཡུམ་གྱི། འཁོར་གྱི། གཤིན་རྗེ་དགྲ་ནག་གཙོ་འཁོར་གྱི།
གཤིན་རྗེ་གདོང་དྲུག་གཙོ་འཁོར་གྱི། གཤིན་རྗེ་འཇིགས་བྱེད་ཀྱི་རྩ་སྔགས་སྙིང་
- 407 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༡༢༢༽
པོ། ཉེ་སྙིང་། སྤེལ་ཚིག །རིག་པ་ཕུག་རོན་གྱི་གཟུངས་དང་བཅས་པ། ཕྲེང་ལྔ་པ་ལ་
རྣམ་སྣང་སྒྱུ་འཕྲུལ་དྲ་བ་གཙོ་འཁོར་གྱི་སྔགས། རྣམ་སྣང་སྒྱུ་དྲ་ནས་གསུངས་པའི་
ཁྲོ་བོ་དགུ་ལས་གཤིན་རྗེ་གཤེད་ཀྱི། བདུད་རྩི་འཁྱིལ་བའི། གཞན་གྱིས་མི་ཐུབ་
པའི། རྟ་མགྲིན་གྱི། དབྱུག་ པ་སྔོན་པོའི། སྟོབས་པོ་ཆེའི། འཆིང་བའི་རྒྱལ་པོའི།
མི་གཡོ་བའི། གནོད་མཛེས་ཀྱི་སྟེ་དགུ། ཕྱག་ན་རྡོ་རྗེ་འཁོར་ཅན་གྱི། ཕྱག་རྡོར་
གཏུམ་པོའི། ཨ་བྷི་དྷ་ནའི་ལེའུ་ཉེར་གཅིག་པར་གསུངས་པའི་ཕྱིར་བཟློག་གི །
དེའི་ལེའུ་ཉེར་ལྔ་པར་གསུངས་པའི་ཧེ་རུ་ཀའི་ཡི་གེ་བརྒྱ་པ། དབྱངས་གསལ།
རྟེན་འབྲེལ་སྙིང་པོ། རིག་པ་ཆེན་མོའི། སྲོག་ཤིང་བརྟན་པའི། བརྟན་བཞུགས་
ཀྱི་སྔགས། ཞི་རྒྱས་དབང་དྲག་དང་འབྲེལ་བའི་བསྟན་འགྲོ་སྤྱི་དང་བྱེ་བྲག་གི་
སྤེལ་ཚིག་ཤིན་ཏུ་རྒྱས་པ། རིག་པ་ཕུག་རོན་གྱི་སྔགས་དང་བཅས་པ་སྟེ། དེ་
རྣམས་བླ་མེད་གཟུངས་ཀྱི་སྐོར་སྐུ་གཟུགས་ཀྱི་མགྲིན་པ་ནས་ཐུགས་ཀའི་སྟོད་ཀྱི་
བར་དང་། མཆོད་རྟེན་གྱི་བྲེ་ནས་བུམ་པའི་སྟོད་བར་དུ་འཇུག་རྒྱུ་ཡིན་ལ། འདིར་
ཡང་དེ་ལྟར་བྱས་སོ། །དེའང་ནང་ཚན་དབྱེ་བ། ཕ་རྒྱུད་གཡས། མ་རྒྱུད་གཡོན།
གཉིས་མེད་རྒྱུད་དབུས་སུ་འཇུག་པར་བཞེད་འདུག་པ་ལྟར་ན། རང་ལུགས་ཧ་
ལམ་པའི་ཕྲེང་དང་པོ་གཉིས་པ་གཉིས་མེད་དང༌། གསུམ་པ་མ་རྒྱུད། བཞི་པ་ལྔ་
པ་ཕ་རྒྱུད་ཁུལ་ཡིན་ཞིང་། ཡང་བཞེངས་པ་པོ་དེ་ཉིད་ཀྱི་རྩ་བའི་ཡི་དམ་གང་ཡིན་
དབུས་སུ་བཞུགས་པའི་ལུགས་ཀྱང་འདུག་པ་བཅས། སོ་སོའི་མོས་པ་དང་བསྟུན་
ན་འགལ་བ་མེད་འདྲ་སྙམ།
གཉིས་པ་འོག་གི་སྡེ་ཚན་ཇ༽ལས་ཕྲེང་དང་པོ་རྣལ་འབྱོར་རྒྱུད་ཀྱི་གཟུངས་
ལ། རྡོ་ རྗེ་ དབྱིངས་གཙོ་འཁོར་ གྱི་ སྔགས། ཀུན་རིག་གཙོ་འཁོར་གྱི། ཤཱཀ་ཐུབ་
- 408 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
སྐུའི་དཀྱིལ་འཁོར་གྱི། ཚེ་དཔག་མེད་གསུང་གི་དཀྱིལ་འཁོར་གྱི། ཕྱག་ན་རྡོ་རྗེ་
ཐུགས་ཀྱི་དཀྱིལ་འཁོར་གྱི། དཀྱིལ་འཁོར་དེ་གསུམ་ཐུན་མོང་གི་དཀྱིལ་འཁོར་
གྱི། འཁོར་ལོས་སྒྱུར་བ་ཡོན་ཏན་གྱི་དཀྱིལ་འཁོར་གྱི། མེ་ལྟར་འབར་བ་ ཕྲིན་
ལས་ ཀྱི་དཀྱིལ་ འཁོར་ གྱི། ཆོས་དབྱིངས་གསུང་ དབང་ གི །ཁམས་གསུམ་རྣམ་
རྒྱལ་གཙོ་བོའི། དཔལ་མཆོག་གཙོ་བོའི། དཔལ་མཆོག་རྡོ་རྗེ་སེམས་དཔའ་གཙོ་
འཁོར་ གྱི། གཙུག་ དགུ་ གཙོ་ འཁོར་ གྱི་ སྔགས། སྤེལ་ ཚིག །རིག་ པ་ ཕུག་ རོན་
བཅས། ཕྲེང་གཉིས་པ་སྤྱོད་རྒྱུད་སྐོར་ལ། རྣམ་པར་སྣང་མཛད་མངོན་པར་བྱང་
ཆུབ་པ་གཙོ་འཁོར་གྱི་གཙོ་བོ་རྣམ་སྣང་གི །ཐུགས་ཆོས་འབྱུང་གྲུ་གསུམ། ནམ་
མཁའི་ སྤྱན་ མ། སྤྱན་ རས་ གཟིགས། སྒྲོལ་ མ་ ཁྲོ་ གཉེར་ ཅན། མཐུ་ ཆེན་ ཐོབ།
གྲགས་ལྡན་མ། གོས་དཀར་མོ། རྟ་མགྲིན། ཕྱག་རྒྱ་ཡིད་བཞིན་ནོར་བུ། ཕྱག་ན་
རྡོ་རྗེ། རྡོ་རྗེ་ལུ་གུ་རྒྱུད། ཁྲོ་ཟླ་གཙོ་བོ། རྡོ་རྗེ་འཛིན་པ་བཅུ་གཉིས། རྡོ་རྗེ་རྩེ་མོ།
མི་ གཡོ་ བ། འཇིག་ རྟེན་ གསུམ་ རྒྱལ། གདུལ་ དཀའ། མངོན་ ཕྱོགས། དཀྱིལ་
འཁོར་གཉིས་པ་ལ་ཤཱཀྱ་ཐུབ་པའི། སངས་རྒྱས་སྤྱན་མ། ལྷ་མོ་མཛོད་སྤུ། གཙུག་
ཏོར་སྤྱི། གདུགས་དཀར། རྒྱལ་བའི་གཙུག་ཏོར། རྣམ་རྒྱལ། རྣམ་པར་འཐོར་བ།
གཟི་བརྗིད་ ཕུང་པོ། གནས་ གཙང་མའི་ ལྷ་ ལྔ། གཙུག་ཏོར་ཆེར་འབྱུང་། གྱེན་
འབྱུང༌། སྒྲ་དབྱངས་མཐའ་ཡས། མེ་ལྷ་དྲང་སྲོང་དྲུག །གཤིན་རྗེ། འཆི་བདག །
དུས་མཚན་མ། གཞོན་ནུ་མ་སོགས་བཞི། བདེན་བྲལ། ལྷ་ཡི་དབང་པོ། ཆུ་ལྷ། ཉི་
མ། ཚངས་ པ། སའི་ ལྷ་ མོ། དབྱངས་ ཅན་ མ། ཁྱབ་ འཇུག །སྐེ མ་ བྱེད། རླུང་ ལྷ།
བདེ་བྱེད། ཡུམ། ཟླ་བ། ཁྲོ་བོ་གཞན་གྱིས་མི་ཐུབ་པ། ཁྲོ་མོ་གཞན་གྱིས་མི་ཐུབ་མ།
ས་བདག །དགའ་བོ་དང་ཉེ་དགའ། དཀྱིལ་འཁོར་གསུམ་པ་ལ། རྡོ་རྗེ་དམ་པ་སྦྱིན་
- 409 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པའི། དྲ་བ་ཅན་གྱི་འོད། དྲི་མ་མེད་པའི་འོད། སྒྲ་ཅན་མ། ཉེ་བའི་སྒྲ་ཅན་མ། སྣ་
ཚོགས་མ། ནོར་ལྡན་མ། འགུགས་མ། ཕྱག་བརྙན་མ་ལྔའི། སྒྲིབ་པ་རྣམ་སེལ།
ངོ་མཚར་ཅན། མི་འཇིགས་ སྦྱིན། ངན་སོང་ སྤོང༌། སྐྱོང་སེམས་བློ་གྲོས། བྱམས་
པ་མངོན་འབྱུང༌། བློ་ཆེན། གདུང་བ་ཐམས་ཅད་ཞི་བྱེད། བློ་གྲོས་བསམ་མི་ཁྱབ།
སའི་ སྙིང་པོ། རིན་ཆེན་འབྱུང་གནས། རིན་ཆེན་ལག །ས་འཛིན། ཕྱག་ན་ རིན་
ཆེན། བསམ་ པ་ བརྟན་ པ། ནམ་མཁའི་སྙིང་པོ། ནམ་མཁའི་བློ་གྲོས། རྣམ་དག་
བློ་གྲོས། སྤྱོད་ པའི་བློ་གྲོས། ནམ་མཁའ་དྲི་མེད། བརྟན་ པའི་ བློ་གྲོས། གདུལ་
དཀའ། མངོན་ཕྱོགས་རྣམས་ཀྱི་སྔགས། དེ་ཁོ་ན་ཉིད་འདུས་པར་གསུངས་པའི་
ཡིག་བརྒྱ་ཚར་གསུམ། རྟེན་འབྲེལ་སྙིང་པོ། བརྟན་བཞུགས་སྔགས། སྤེལ་ཚིག །
རིག་པ་ཕུག་རོན་དང་བཅས་པ། ཕྲེང་གསུམ་པ་ན་གཟུངས་བྱ་རྒྱུད་ཀྱི་སྐོར་ལ།
འཕགས་པ་དོན་ཡོད་ཞགས་པའི་གཟུངས། དམ་ཚིག་གསུམ་བཀོད་གྱི་སྔགས།
གཙུག་ཏོར་གདུགས་དཀར་གྱི་གཟུངས། སྤེལ་ཚིག་རིག་པ་ཆེན་མོ། རིག་པ་ཕུག་
རོན་དང་བཅས་པ། ཕྲེང་བཞི་པར་བཅུ་གཅིག་ཞལ་ཀླུ་སྒྲུབ་ལུགས་སུ་གྲགས་པ་
སྤྱན་རས་གཟིགས་མགྲིན་སྔོན་ཅན་གཟུངས། བཅུ་གཅིག་ཞལ་དཔལ་མོ་ལུགས་
ཀྱི་གཟུངས། སེང་གེའི་སྒྲའི་གཟུངས། སྨན་བླའི་མདོའི་སྔགས། སྒྲོལ་མའི་མཚན་
བརྒྱ་རྩ་བརྒྱད་པ། དེའི་སྔགས། སྒྲོལ་མ་རང་གིས་དམ་བཅས་པ། དེའི་འཇིགས་
པ་བརྒྱད་སྐྱོབ་ཀྱི། དེའི་འཇིགས་པ་བརྒྱད་ལས་སྒྲོལ་བའི། འོད་ཟེར་ཅན་མའི་
གཟུངས། ལོ་མ་གྱོན་པའི་གཟུངས། སྤེལ་ཚིག་རིག་པ་ཆེན་མོ། རིག་པ་ཕུག་རོན་
བཅས། ཕྲེང་ལྔ་པར་རྡོ་རྗེ་རྣམ་པར་འཇོམས་པའི་གཟུངས་རིང༌། འཇམ་དཔལ་
གྱི་ཞལ་ནས་གསུངས་པའི། འཇམ་དཔལ་གྱིས་དམོད་བཙུགས་པའི། དེས་དམ་
- 410 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
བཅས་པའི། འཇམ་དཔལ་ཤེས་རབ་བློ་འཕེལ་གྱི། འཇམ་དཔལ་གྱི་མཚན་བརྒྱ་
རྩ་བརྒྱད་པ། འཇམ་དབྱངས་ཨ་ར་པ་ཙ་ན་ལྷ་ལྔའི། འཇམ་དཔལ་དཔའ་བོ་གཅིག་
གྲུབ་ ཀྱི། དེའི་ཉེ་སྙིང༌། རྒྱལ་ པོ་ རོལ་པའི། ཡན་ལག་མེད་ པའི། འཇམ་དཔལ་
ངག་གི་རྒྱལ་པོའི། ཤེས་རབ་འཁོར་ལོའི། དཔའ་བོ་གཅིག་གྲུབ་ནས་བཤད་པའི་
ཚེ་ སྒྲུབ་ ཀྱི། ས་ བཅུ་ པའི། བྱང་ སེམས་ གཟི་བརྗིད་ ཆེན་ པོའི། སྟོབས་ པོ་ ཆེའི།
ཕྱག་ན་རྡོ་རྗེའི་གཟུངས་རིང་། ཁྲོ་བོ་རྨེ་བརྩེགས་ཀྱི་བསྟོད་པའི། བདུད་སྐྲག་པར་
བྱེད་པའི། རིག་པ་ཆེན་མོའི་སྔགས། སྤེལ་ཚིག །རིག་པ་ཕུག་རོན་དང་བཅས་པ་
རྣམས་བཞུགས་སོ། ། །
གསུམ་པ་སྣ་ཚོགས་ཀྱི་སྡེ་ཚན་ཉེ་པཎ་ཆེན་ཨ་བྷ་ཡཱ་ཀ་རས་ཕྱོགས་གཅིག་
ཏུ་བསྒྲིགས་པར་མཛད་པ་སྒྲུབ་ཐབས་རྒྱ་མཚོ་འདིར་རྒྱུད་སྡེ་གོང་འོག་སྣ་ཚོགས་
ཞིག་བཞུགས་རུང་ཆོས་ཚན་མ་ཕྱེས་པར་ཤས་ཆེ་བའི་དབང་དུ་བྱས་ཏེ་རྒྱུད་སྡེ་
འོག་མའི་སྡེབས་སུ་བྲིས་པ་ཡིནཀུན་ལས་བཏུས་པར་གྲགས་པའི་སྔགས་ཀྱི་སྐོར་
ལས། ཕྲེང་དང་པོ་ལ་ཐུབ་པ་རྡོ་རྗེ་གདན་པའི། འཇིག་རྟེན་དབང་ཕྱུག་ཡི་གེ་དྲུག་
པའི། ཟ་མ་ཏོག་མདོ་ནས་གསུངས་པའི་ཡི་གེ་དྲུག་པའི། འཇིག་རྟེན་མགོན་པོ་
པདྨ་ཁ་འབྱེད་ཀྱི། ཡི་གེ་དྲུག་པ་གཙོ་འཁོར་གསུམ་པའི། རྣམ་སྣང་མངོན་བྱང་
ནས་བཤད་པའི་ཁརྨ་པཱ་ཎིའི། མཁའ་སྤྱོད་འཇིག་རྟེན་དབང་ཕྱུག་གཙོ་འཁོར་
བཅུ་གསུམ་པའི། འཇིག་རྟེན་དབང་ཕྱུག་སེང་གེའི་སྒྲའི། ཧ་ལ་ཧ་ལ་གཙོ་འཁོར་
གཉིས་ པའི། གཙོ་རྐྱང་གི་རྡོ་རྗེ་ ཆོས་ཀྱི། པདྨ་གར་དབང་ གཙོ་འཁོར་དགུ་ པའི།
གཙོ་འཁོར་ལྔ་པའི། ཧ་རི་ཧ་རི་ཧ་རི་ལ་ཞོན་པའི། ཁམས་གསུམ་དབང་བྱེད་ཀྱི།
འཇིག་རྟེན་དབང་ཕྱུག་དམར་པོའི། འཇིག་རྟེན་གསུམ་ལྷག་པར་དབང་དུ་བྱེད་
- 411 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
པའི། མགྲིན་སྔོན་ཅན་གྱི། སྒྱུ་འཕྲུལ་དྲྭ་བའི་ རིམ་པའི་སྤྱན་རས་གཟིགས་ནག་
པོའི། པདྨའི་ཕྱག་གི་གཟུངས། མ་ཤའི་གཟུངས། དོན་ཞགས་གཙོ་འཁོར་ལྔའི།
བྷུ་ ཁམ་དམར་ པོའི། འཇམ་ དབྱངས་ བརྟན་ པའི་ འཁོར་ ལོའི། འཇམ་ དབྱངས་
སེང་གེ་སྒྲའི། ངག་གི་རྒྱལ་པོ་གཙོ་རྐྱང་གི །སེང་གདན་ཅན་གྱི། ངག་གི་རྒྱལ་པོ་
གཙོ་འཁོར་གཉིས་པའི། གཙོ་འཁོར་གསུམ་པའི། འཇམ་དཔལ་རྟོགས་པ་ལས་
གསུངས་པའི་ངག་རྒྱལ་གྱི། ཤེས་རབ་འཕེལ་བའི་གཏེར་གྱི་ངག་རྒྱལ་གྱི། ཨ་ར་
པ་ཙ་ལྷ་ལྔའི། གུར་ལས་གསུངས་པའི་ཡན་ལག་མེད་པའི་རྡོ་རྗེ། ཆོས་དབྱིངས་
གསུང་དབངདཀར་པོའི། དམར་པོའི། ཕྱག་གཉིས་པའི། ཕྲེང་གཉིས་པ་ལ་ངག་
གི་དབང་ཕྱུག་གི །དཔའ་བོ་གཅིག་གྲུབ་ཀྱི། ངག་དབང་རྒྱལ་པོའི། རྒྱལ་པོ་རོལ་
པའི། ཡང་དཔའ་བོ་གཅིག་གྲུབ་ཀྱི། བུང་བ་མྱོས་པའི། ཤེས་རབ་འཕེལ་བའི་ཆོ་
གའི། མཚན་ བརྗོད་ མན་ ངག་ འཁོར་ ལོའི། ཆོས་ ཀྱི་དུང་ གི །མཚན་བརྗོད་ ཀྱི།
འཇམ་པའི་རྡོ་རྗེའི། མི་གཡོ་སྔོན་པོའི། སེང་ལྡེང་ནགས་སྒྲོལ་གྱི། སྒྲོལ་མ་ཆེན་
མོའི། མཆོག་སྦྱིན་མའི། རྡོ་རྗེ་སྒྲོལ་མའི། སྒྲོལ་དཀར་གྱི། འཇིགས་པ་བརྒྱད་སྐྱོབ་
ཀྱི། རྒྱ་ནག་སྒྲོལ་མའི། འཆི་བསླུའི། ཡིད་བཞིན་རྒྱལ་མོའི། སྒྲོལ་དཀར་ཕྱག་དྲུག་
མའི། ནོར་སྦྱིན་མའི། འོད་དཔག་མེད་ཀྱི་སྙིང་པོའི་རྒྱུད་ལས་སྒྲོལ་མའི་རྟོགས་པ་
གསུངས་པའི། ངན་སོང་ལས་སྒྲོལ་བའི། སྣ་ཚོགས་ཡུམ་གྱི། དོན་གྲུབ་མའི། ཕྲེང་
གསུམ་པ་ལ། འཕགས་མ་དུག་སེལ་མའི། ཡང་དེའི། ཡང་དེའི་ལྗང་གུའི། དཀར་
མོའི། རལ་གཅིག་ཕྱག་མང་མའི། ཕྱག་བཞི་མའི། ཕྱག་གཉིས་མའི། གུར་གྱི་ལྷ་
མོ་ཙུནྡའི། རྟོགས་པའི་འོད་ཟེར་ཅན་དཀར་མོའི། མྱ་ངན་མེད་པའི་འོད་ཟེར་ཅན་
མའི། རྟོགས་པའི་འོད་ཟེར་ཅན་ཕྱག་བརྒྱད་མའི། རྡོར་དབྱིངས་དབང་ཕྱུག་གི་
གྱི
- 412 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་དང་པོ།
འོད་ཟེར་ཅན་མའི། འོད་ཟེར་ཅན་པི་ཙུ་མའི། འོད་ཟེར་ཅན་དམར་མོ་ཕྱག་བཅུ་
གཉིས་མའི། རི་ཁྲོད་ལོ་ གྱོན་ སེར་མོའི། ལོ་ གྱོན་ ལྗང་གུའི། གུར་གྱི་ཤེར་ཕྱིན་
དཀར་མོའི། ཤེར་ ཕྱིན་ སེར་ མོའི། གསེར་མདོག་ཤེར་ ཕྱིན་མའི། དགྲ་ནག་གི་
དབྱངས་ ཅན་ མའི། དབྱངས་ ཅན་ དཀར་ མོའི། རྡོ་ རྗེ་ དབྱངས་ ཅན་ མའི། པི་ ཝཾ་
དབྱངས་ ཅན་ མའི། རྡོ་ རྗེ་ དབྱངས་ ཅན་ ཕྱག་ གཉིས་ མའི། ཁྲོ་ གཉེར་ ཅན་ གྱི།
རྟོགས་པའི་ཀུ་རུ་ཀུ་ལླེའི། ཀྱེ་རྡོ་ རྗེའི་རིག་བྱེད་མའི། རིག་བྱེད་ཕྱག་དྲུག་མའི།
ཕྱག་བརྒྱད་མ་གཙོ་འཁོར་གསུམ་མའི། ཕྱག་གཉིས་མའི། སྒྱུ་དྲྭ་སྟོང་ཕྲག་བཅུ་
དྲུག་པ་ནས་གསུངས་པའི་ཕྱག་དྲུག་མའི། གཙུག་ཏོར་རྣམ་རྒྱལ་ཕྱག་བརྒྱད་མའི།
རྟོགས་པ་ནས་གསུངས་པའི་ལྷ་དགུ་མའི། ཕྲེང་བཞི་པ་ལ། གདུགས་དཀར་ཕྱག་
དྲུག་མའི། རྡོ་ རྗེ་ ཙ་ རྩི་ཀའི། རྣམ་སྣང་སྒྱུ་དྲྭའི། སོ་འབྲང་མའི། རྨ་བྱ་ཆེན་མོའི།
སྟོང་ཆེན་རབ་འཇོམས་ཀྱི། གསང་སྔགས་རྗེས་འཛིན་གྱི། བསིལ་བའི་ཚལ་གྱི།
གྲྭ་ལྔའི་སྲུང་བ་ལྷ་ལྔའི། སོ་འབྲང་ཕྱག་བཅུ་གཙོ་འཁོར་ལྔ་པའི། ཕྱིར་བཟློག་མའི།
རྒྱལ་མཚན་རྩེ་མོའི་དཔུང་རྒྱན་གྱི། དཔུང་རྒྱན་ཕྱག་བཞི་མའི། གཞན་གྱིས་མི་ཐུབ་
མའི། རྡོ་རྗེ་གནྡཱ་རིའི། རྡོ་རྗེ་ལྕགས་སྒྲོག་མའི། རྡོ་རྗེ་ལྕགས་སྒྲོག་ཕྱག་བརྒྱད་མའི། །
རྣམ་སྣང་སྒྱུ་དྲྭ་ནས་གསུངས་པའི་བྱམས་པ་སེར་པོའི། རྡོ་རྗེ་ཧཱུྃ་མཛད་ཀྱི། སྲིད་
པའི་ཁྲོ་བོ་སྟོབས་པོ་ཆེའི། བགེགས་མཐར་བྱེད་ཀྱི། འཇིག་རྟེན་གསུམ་རྒྱལ་གྱི། །
མེ་ལྟར་འབར་བ་ཕྱག་ བརྒྱད་ པའི། རྟ་མགྲིན་ཕྱག་བརྒྱད་པའི། རྟོགས་བདུན་
ལས་གསུངས་པའི་རྟ་མགྲིན་གྱི། ཕྲེང་ལྔ་པ་ལ་རྒྱུད་ཐམས་ཅད་ཀྱི་སྙིང་པོ་ཕྱི་མའི་
རྟ་མགྲིན་གཙོ་འཁོར་ལྔའི། རྟ་མཆོག་དམར་པོ་ཕྱག་བརྒྱད་པའི། གཤིན་རྗེ་གཤེད་
ནག་པོའི། དགྲ་ནག་གི །གདོང་དྲུག་གི །ཕག་མོ་ལྷ་ལྔའི། ཕག་དཀར་ཤེས་རབ་
པ
- 413 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
གསལ་བྱེད་ཀྱི། ཕག་མོ་དོན་གྲུབ་ལྷ་ལྔའི། གཤེད་དམར་ཡབ་ཡུམ་གྱི། ཀྱེ་རྡོར་
རྩ་ བཤད་ནས་གསུངས་པའི་ཀྱེ་རྡོར། བདག་མེད་མའི། གུར་གྱི། འབྱུང་འདུལ་
གྱི་སྔགས་ཏེ། སྒྲུབ་རྒྱམ་གྱི་སྐོར་དང༌། དེའི་འཕྲོས་ལ་ཚེ་དཔག་མེད། འཆི་མེད་
རྔ་ སྒྲའི་ གཟུངས། རྟེན་འབྲེལ་ སྙིང་ པོ། སྤེལ་ ཚིག །རིག་ པ་ ཕུག་རོན་ གཟུངས་
བཅས་རྣམས་བཞུགས། འདི་ལ་རྒྱུད་སྡེ་གོང་འོག་ལ་སོགས་པའི་གོ་རིམ་མ་ངེས་
པས་ཕྱིན་ཆད་མ་བཞུགས་ཀྱང་ཆོག་པར་སེམས་སོ། །བཞི་པ་ཏ༽གཟུངས་ཆེན་སྡེ་
ལྔའི་སྐོར་ལས་ཕྲེང་དང་པོ་ལ། གཙུག་ཏོར་རྣམ་རྒྱལ་གཟུངས་རིང༌། སྤེལ་ཚིག་
རིག་པ་ཕུག་རོན་བཅས། ཕྲེང་གཉིས་པ་ལ་གཙུག་ཏོར་དྲི་མེད་གཟུངས། དེའི་
གཟུངས་ཐུང་། སྤེལ་ཚིག་བརྟན་བཞུགས་རིག་པ་ཕུག་རོན་བཅས། ཕྲེང་གསུམ་
པ་ལ་གསང་བ་རིང་བསྲེལ་གྱི་གཟུངས། རྟེན་འབྲེལ་སྙིང་པོ། རབ་གནས་རྒྱུད་
གཟུངས། ཚུལ་ ཁྲིམས་རྣམ་ དག་གི་གཟུངས། རབ་ གནས་ གཟུངས། སྲོག་ཤིང་
བརྟན་ པའི་ སྔགས། རྡོ་ རྗེ་ དབྱིངས་ ཀྱི་ སྙིང་ པོ། ཆོས་ དབྱིངས་ སྙིང་ པོ། སྔགས་
དབྱིངས་སྙིང་པོ། བརྟན་བཞུགས། སྤེལ་ཚིག་རིག་པ་ཕུག་རོན་བཅས། ཕྲེང་བཞི་
པ་ལ་བྱང་ཆུབ་རྒྱན་འབུམ་གྱི་གཟུངས། ཚེ་དཔག་མེད་ཀྱི་མཚན་བརྒྱ་རྩ་བརྒྱད་
པའི། བྱམས་པས་དམ་བཅས་པའི། བསྐལ་བཟང་སངས་རྒྱས་སྟོང་གི་སྙིང་པོ།
སྤེལ་ཚིག་རིག་པ་ཕུ་རོན་བཅས། ཕྲེང་ལྔ་པ་ལ་རྟེན་འབྲེལ་སྙིང་པོའི། མཛོད་སྤ་
ནོར་བུའི། དེ་བཞིན་གཤེགས་པའི་ཡི་གེ་བརྒྱ་པ། མཚམས་མེད་པའི་སྒྲིབ་པ་སྦྱོང་
བའི། དོན་ཡོད་གྲུབ་པའི། ཤེར་ཕྱིན་མའི། ཤེར་སྙིང་གི །ནམ་མཁའ་མཛོད་ཀྱི་
སྔགས། སྤེལ་ཚིག་རིག་པ་ཕུ་རོན་གཟུངས་དང་བཅས་པ་རྣམས་བཞུགས་སོ། ། ། །
ਮਿਸਾਨ ਨੂੰ ਸਮਰਥਨ
- 414 -



༄༅། །བཀའ་དྲིན་རྗེས་དྲན།
ངེད་དཔལ་བརྩེགས་བོད་ཡིག་ཞིབ་འཇུག་ཁང་གི་ལས་གྲོགས་་
རྣམ་པར་ལོ་མང་འཚོ་བ་ནར་མར་སྦྱོར་བའི་ཡོན་གྱི་བདག་པོ་༧ མཆོག་་་
སྤྲུལ་པདྨ་དབང་རྒྱལ་རིན་པོ་ཆེ་དང་། གཞན་ཡང་བོད་རིགས་སྤུན་ཟླ་
དང༌། རྒྱ་རིགས་སྤུན་ཟླ། རྒྱལ་སྤྱིའི་གྲོགས་པོ་དུ་མ་དང་། ཀྲུང་གོའི་བོད་
རིག་པ་དཔེ་སྐྲུན་ཁང་གི་དབུ་ཁྲིད་དང༌། རྩོམ་སྒྲིག་པ་ལྷན་རྒྱས་ནས་ལྷག་
བསམ་དག་པའི་གང་ཅིའི་རྒྱབ་སྐྱོར་ལ་བརྟེན་ནས་ངེད་དཔལ་བརྩེགས་་་
བོད་ཡིག་ཞིབ་འཇུག་ཁང་གིས་བོད་ཡིག་གི་དཔེ་རྙིང་དཔེ་དཀོན་འབོར་་
ཆེན་མྱུར་སྐྱོབ་དང་པར་སྐྲུན་ཐུབ་པ་དང༌། ལྷག་པར་དུ་དཔེ་ཝར་མཆོག་
སྤྲུལ་༧ འཆི་མེད་རྡོ་རྗེ་རིན་པོ་ཆེས་ད་ལམ་དཔེ་ཚོགས་ཆེན་མོ་《མེས་་་་་
པོའི་ཤུལ་བཞག་》གི་ཁོངས་གཏོགས་《ཨེ་ཝཾ་བཀའ་འབུམ་»( དེབ་
༡--༢༥） ཚར་ཆིག་སྟོང་སྤར་དུ་བསྐྲུན་པའི་ཡོན་གྱི་བདག་པོ་གནང་བ་
བཅས་ལ་སྙིང་ཐག་པ་ནས་ཐུགས་རྗེ་ཆེ་ཞུ་བ་དང་ཆབས་ཅིག།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
ཅེས་ཕྲན་ཐུབ་བསྟན་ཉི་མས་ལྷག་བསམ་དག་པས་སྨོན་ལམ་བཏབ་པ་དེ་དེ་བཞིན་དུ་
འགྲུབ་པར་རྒྱལ་བ་སྲས་དང་བཅས་པས་བྱིན་གྱིས་བརླབ་པར་མཛད་དུ་གསོལ། དགེའོ། །



答谢文
在这里我要特别感谢白玛旺杰仁波切,他慷慨
解囊,为百慈藏文古籍研究室提供了多年生活和工
作项目的无私援助。感谢一直关心和支持我们工作
的藏族同胞、汉族同胞及国际友人,正是他们无私的
帮助和奉献,才能最终使一部部藏文古籍珍品展现
在读者面前。感谢中国藏学出版社领导及全体编辑
的鼎力支持,感谢百慈藏文古籍研究室的全体同仁
的辛勤工作,
使这套丛书得以顺利出版。特别感谢
白雅·其美多吉仁波切,他慷慨出资敬印了藏文大
型丛书《先哲遗书》内容之一的《艾旺文集》(1-25
卷)一千套。此举功德无量,谨致谢忱!
为了与此结缘的众生,回向一切善根,愿证圆满
菩提。
佛教之佑上师久住世,
佛教大德遍满于大地,
佛教施主威权福德增,
佛教义理长存愿吉祥!
土登尼玛恭敬祈请诸佛菩萨加持,
愿所愿圆满成就!



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ། །
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
གེ ས་པོ འི ་ ཤུ ལ ་ བ ན ག།
དེབ་བརྒྱ་དང་ང་གསུམ་པ།
༄༅། །ཨེ་ཝཾ་བཀའ་འབུམ་ཁ་སྐོང་བཞུགས་སོ། །
（༢/༥） ད་
མཁན་ཆེན་སངས་རྒྱས་ཕུན་ཚོགས་དང་
དཔལ་ལྡན་ཆོས་སྐྱོང་གིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
པེ་ཅིན་ཀོང་དབྱི་པར་འདེབས་ཚད་ཡོད་ཀུང་སིས་དཔར་བཏབ།
༢༠ ༡ ༣ ལོའི་ཟླ་༡ ༢ པར་པར་གཞི་དང་པོ་བསྒྲིགས།
༢༠༡ ༣ ལོའི་ཟླ་༡ ༢ པར་པར་ཐེངས་དང་པོ་བཏ བ།
དེབ་ཚད། ༨ ༨༠ X ༡ ༢ ༣°mm ༡/༣༢་
དཔར་གྲངས། ། ༠༠༠༡-༡༥༠༠
ISBN 978 - 7—80253 - 680 - 7/B · 185
གསུང་འབུམ་ཆ་ཚང་ལ་( དེབ་༡ - ༥ ཡོད་)སྒོར། ༡༡༠.༠༠



责任编辑:聪博
特约编辑:土灯益西向秋
封面设计:多吉
的心
图书在版编目(CIP)数据
艾旺文集补充集:全5卷:藏文
堪钦桑吉彭措、堪钦巴登秋炯著,
北京:中国藏学出版社,2013.12 (先哲遗书丛书)
| ISBN 978-7-80253-680-7
I.O艾…I.O堪… 2堪…D喇嘛教
- 文集 - 藏语 N. DB946.6-53
中国版本图书馆CIP数据核字(2013)第317916号
先哲遗书
(第153卷)
艾旺文集补充集
第2/5卷
堪钦桑吉彭措、堪钦巴登秋炯著
中国藏学出版社出版发行
(北京市北四环东路131号)
北京广益印刷有限公司印刷
开本:880×1230毫米 1/32 印张:67
2013年12月第1版 2013年12月第1次印刷
印数:0001-1500册
ISBN 978-7-80253 - 680 -7/B-185
定价(1-5册):110.00元



༄༅། །ཨེ་ཝཾ་བཀའ་འབུམ་ཁ་སྐོང་བཞུགས་སོ། །
153
ISBN 978-7-80253-680-7
ཀྲུང་གོའི་བོད་རིག་པ་དཔེ་སྐྲུན་ཁང་།
9 Il7878 02 ll536 80 7 Il
ཚོ%i （ 1-5] }： 110.00TE
