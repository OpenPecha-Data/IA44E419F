༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1AC308
ImageGroup:
ISBN:
14PD3947
9787802536807
LCCN:
n/a
N:
9787802536807
Title:
ཨེ་ཝཾ་བཀའ་འབུམ་ཁ་སྐོང།
e waM bka' 'bum kha skong /
Author:
n/a
n/a
Descriptor:
Original Publication:
Place:
mes po'i shul bzhag;152?156
pe cin/
krung go'i bod rig pa dpe skrun khang/
2013
Publisher:
Date:
Volume:
Total Volumes:
TBRC Pages:
NII
In/a
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༡༥ ༤
ཏེའུ་ཏེད༠་༠༠༠་རུང་ ༠༥ ༣༤༧ ཙ་རྣstའ་ངང་རྙསtigkeit[་
རྣttatt?། 1:ཆུབ་མ་རྣམས་ཀྱི otཛྫིའའི་ཕྲེང་
༄༅ང་pན་དེ་ཉིད་ཧནི་ནམ་རྒྱུས་པ་དྷ༠་་་ ཀྱིཅིབས་ཆུང་་སྐྱེ དུབ་རླཝ་༢
បរមអង់យូរកន្លែងខ្មែរ
]tatt༢ཙfi་
1རིབེད་བ་ངུ91་དྷ༤༥ ཐབ་དུང་༤་་་་ག་ཙི་ཚ་ས ་སུ་གྱུརོ་
དེབ་པ༣:༤༥ དེའི་དཀྱིutin་བK3ཅིག་རྗེ་བབ་དྷ414tཀྱིན།
༢༠ཅ་དs iik@འི་ཟློབ་འ་ནི་བ་བྱུང་བཅུབཏུང་ཅིན་ཝ13ང་་་5
ཏས་ཙ་ ད༠༤༠༣tཨངབྱེན་པས་མ་བྱིན་པaiཇིག་ཟིན་པ་འཇིག་རྟེན་པ་
བན་སེ དེར་བ་པོའ1 ད་ རབ༌ བརྒྱད་པས་བསྡུས་པའི་ དུབ་ཀྱི་འཁོར་
དེ་བས་ན་། རྣཐརྒྱུས་ཀྱི་མ་གི་རྣམས་ཀྱི་རུ་་པའི་ པལ་བ
\ཟུ་བ་བཟང་པོ་བྱ༠ད་ན་རྡོ་རྗི་བ་ག་ལ་ཁར་བཛདུ་རི3 རྣ བ་
\་འོད་རིའི་ཕྱག་ལས་ག་རུ་བ་༠༢༠བྱུང་༥ ཐོན་ས
ད་ ༨ཐ་༤༥ལ
bཔ་ནི་མ་ལ་ལྟ་བུ་ལོ་ན་བྱ་ནི་3ང་ བཅརུ ར་བའི་ཆོག་
\བྲི་ཡོག་ཨེ་ཡིག་དག་ཀྱང་བ་ཡིན་ཙ་ན་འདི་རེད་
7བ་་ལ་ཅི་ལྟ་བ་སྤྱད༠བའིཅང༌ཇི་ལས་ཀ་དུ་བས
བ་མ་ན་རི་༣་ལ་མ་སྐྱེ་༣༤པའི་ཕྱིརྗེ་ | De
དེ་ཡང་ན་ ༤༠༩་་༡་བོད་ས་པའི་རྗོད་བ་ཉིན་རྒྱ་ལེན་
,
ACZEKS
1349༨)ntཀྱང་བདgངE4*17 ཟུར་ཀིrgམསཞིཅམ་
1aཀྱི་41༣ཉེརྫ༩༤རུར1.5 མདྲ013པོ་བནtorཞི་ནཙ14 1:༣༠༠་
་རྗེ་ 1 | 1335fdjསkt-st+ta 413
པ་ ནི ་རྒྱུ་ཐ41:: tivistགོ་རོབ ད ང་ནི་
འདིར་བྱུང་བ་ཨ་འབཀྲིན་༧༠༡༠༧བ་ངནོ་་་ བརུ་པ་ད་ན་བོད
གཉིབ་ ཀྱིས༌ སྣ { རིམ་པ་40་ཏུནས མཚུ་ནི
->འདི་ཉ༠༥toཟང་པི་རུང་བ་ཏཱ་ཀཱ་༢༣viའི་ཝ། སྙཆtt41735
༄༅། །ཨེ་ཝཾ་བཀའ་འབུམ་ཁ་སྐོང་
བཞུགས་སོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
1:|:ཀྱང་གའི་བོད་རིག་པ་དཔེ་སྐན་ཁང་།



s.se
ES”
༄༅། །ཨེ་ཝཾ་བཀའ་འབུམ་ཁ་སྐོང་།
བཞུགས་སོ། །
(༣/༥)
མཁན་ཆེན་དཔལ་ལྡན་ཆོས་སྐྱོང་གི་གསུང་།
J་
སྐྱེ
***
ཐད་ནས།
PALZERS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
01-
Pe
«org



༄༅། །མཁན་ཆེན་དཔལ་ལྡན་ཆོས་སྐྱོང་ལ་ན་མོ།



ܗ
ܝ
30



དཀར་ཆག་
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་
གཉིས་པ།…



ලියුග
ක්ෂණයි දනු



A)
མཱ
Oto
མཱ
ཀྲ
ད
ནདྨསཀ
མྱུ་
པྲ
s
བིཤཱབྲིཀྐདྷདནཉྩལརླབཛྷཱམཱམཱསིབྷཱུརདྷངྒཙྪཀཀྲིཎོམིཤཱཀམཎཱཧཱིཛེནོནྣཱདམཛ྄ཤཱབྷཱམསྱབཱསནཱསྶཱམཡཱཡཐཱབེདནཱབཱདཱནཱབཱདཱནཱཔུསྟཀཔྲཐམབིཛཧཱརཾ།
༄༅། །གྲངས་མེད་ཚེ་རབས་དུས་ནས་དཀར་ནག་སྦགས་པ་ལས་ཀྱི་ས་བོན་གྱིས་
བསྐྱེད་པ་ཅིར་སྣང་འཁྲུལ་པའི་བག་ཆགས་ཨར་འཐས་སུ་རང་གིས་
ཇི་ལྟར་མྱོང་བའི་རྟོགས་པ་བརྗོད་པ་སྣ་ཚོགས་ལྗོན་པ་
སྟུག་པོའི་འཁྲི་ཤིང་ཞེས་བྱ་བ་བཞུགས།
གླེགས་བམ་གཉིས་པ།
༄༅། །མདོ་གཟུངས་ཐ་ཤས་ཆེ་བའི་སྐོར་གྱི་ཕྲེང་དང་པོ་ལ། བཅོམ་ལྡན་
འདས་ ཀྱི་ མཚན་བརྒྱ་ རྩ་ བརྒྱད་ པ་ གཟུངས་ སྔགས་ དང་ བཅས་པ། སྤྱན་རས་
གཟིགས་ཀྱི་མཚན་བརྒྱ་རྩ་བརྒྱད་པའི། བྱམས་པའི་མཚན་བརྒྱ་རྩ་བརྒྱད་པའི།།
ནམ་མཁའི་སྙིང་པོའི་མཚན་བརྒྱ་རྩ་བརྒྱད་པའི། ཀུན་ཏུ་བཟང་པོའི་མཚན་བརྒྱ་
རྩ་བརྒྱད་པའི། ཕྱག་ན་རྡོ་རྗེའི་མཚན་བརྒྱ་རྩ་བརྒྱད་པའི། སྒྲིབ་པ་རྣམ་སེལ་གྱི་
མཚན་བརྒྱ་རྩ་བརྒྱད་པའི། སའི་སྙིང་པོའི་མཚན་བརྒྱ་རྩ་བརྒྱད་པའི། ཡོན་སྦྱོང་
བའི་གཟུངས། འཕགས་པ་གནོད་འཛིན་གྱི་མཚན་བརྒྱ་རྩ་བརྒྱད་པའི་སྔགས།
སྤེལ་ཚིག་རིག་པ་ཕུག་རོན་བཅས། ཕྲེང་གཉིས་པ་ལ་སངས་རྒྱས་མཚན་གྱི་རྣམ་
གྲངས་ཀྱི། སངས་རྒྱས་བཅུ་གཉིས་པའི་མདོའི། སངས་རྒྱས་བདུན་པའི་མདོའི་
སྔགས། སྤེལ་ཚིག་རིག་པ་ཕུག་རོན་དང་བཅས་པ། ཕྲེང་གསུམ་པ་ལ་རིན་པོ་ཆེ་
ཁང་བུ་བརྩེགས་པ་དང་ནོར་བུ་བརྩེགས་པའི་གཞལ་མེད་ཁང་མཐོང་བ་དོན་ཡོད་
ཅེས་ བྱ་ བའི་ གཟུངས། མཛོད་སྤུ་ནོར་ བུའི་ གཟུངས། ཡེ་ཤེས་ ཏ་ལའི་ སྔགས།
- 1 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༢༽
སྤེལ་ཚིག་རིག་པ་ཕུ་རོན་བཅས། ཕྲེང་བཞི་པ་ལ་ཆོས་ཐམས་ཅད་ཀྱི་ཡུམ་གྱི་
སྔགས། སྟོང་ ཕྲག་བརྒྱ་པའི། སྟོང་ ཕྲག་ ཉི་ ཤུ་ ལྔ་ པའི། བརྒྱད་ སྟོང་ པའི། ཤེས་
རབ་སྙིང་པོའི། ཕར་ཕྱིན་དྲུག་གི་སྙིང་པོའི། ཕལ་པོ་ཆེ་གཟུང་བར་འགྱུར་བའི།
ཏིང་འཛིན་རྒྱལ་པོའི་མདོའི། ཤེས་རབ་བསྐྱེད་པའི། ཤེར་ཕྱིན་ཡི་གེ་ཉུང་ངུའི། །
ཕར་ཕྱིན་བཅུ་ཐོབ་པའི། སྟོང་འགྱུར་གྱི། རིག་པ་ཆེན་པོའི། རིག་པ་ཕུ་རོན་བཅས།
ཕྲེང་ལྔ་པ་ལ་རིན་པོ་ཆེ་ཏོག་གི་སྔགས། སྒོ་མཐའ་ཡས་པའི། སྒོ་དྲུག་པའི། སྤེལ་
ཚིག་རིག་པ་ཕུ་རོན་གྱི་གཟུངས་བཅས་བཞུགས་སོ། །དེ་ལྟར་རྒྱུད་སྡེ་འོག་མ་
གསུམ་ཤས་ཆེའི་སྐོར་ལ་ལེ་ཚན་བཞི་ཡོད་པ། སྐུ་གཟུགས་ཀྱི་ཐུགས་ཀ་ནས་
སྐྱིལ་ཀྲུང་ཡན་དང༌། མཆོད་རྟེན་གྱི་བུམ་སྐྱེད་ནས་བང་རིམ་ཡན་ལ་ རིམ་པར་
བཅུག་ནས་དེའི་ནང་གི་གཟུངས་ཆེན་སྡེ་ལྔའི་སྐོར་འདི་སྟོད་སྨད་གང་དུ་འཇུག་
ཀྱང་འགལ་བ་མེད་པར་གསུངས་ཀྱང་། ཕྱག་ལེན་ལ་སྐུ་གཟུགས་མགྲིན་པ་ནས་
སྐྱིལ་ཀྲུང་ཡན་དང༌། མཆོད་རྟེན་བྲེ་ནས་བང་རིམ་ཡན་ལ་འཇུག་པ་མཛད་འདུག་
ཅིང༌། སྤྱིར་རྒྱུད་སྡེ་བཞིའི་གཟུངས་བླ་མེད་སྐུ་སྟོད་དང་བུམ་སྟོད། རྣལ་འབྱོར་སྐུ་
སྐྱེད་དང་བུམ་སྐྱེད། སྤྱོད་རྒྱུད་བྱ་རྒྱུད་གཉིས་སྐུ་སྨད་བུམ་སྨད་དུ་བཞུགས་པར་
སྐྱིལ་ཀྲུང་དང་བང་རིམ་རང་ལ་གཟུངས་འཇུག་པའི་གསལ་ཁ་མེད་པ་བཀའ་དང་
རྒྱ་བོད་ཀྱི་བསྟན་བཅོས་ཚང་མའི་གླེགས་བམ་བཞུགས་པ་ལ་དགོངས་པ་ཡིན་གྱི།
གླེགས་བམ་ལ་གཞུག་ཚེ་མདོ་གཟུངས་སོགས་འཇུག །གསུངས་པས་གོང་གསལ་
རྣམས་ལ་ རྒྱུད་ཀྱི་དབྱེ་བ་སོགས་འཁྲུལ་ཚབ་ཅན་བྱུང་སྲིད་ན་གྲས་བསྒྲིགས་
གནང་བ་བཅས་གོང་འོག་མ་འཛོལ་བའི་ཞིབ་ཆ་གལ་ཆེ་ཞིང་ལྷ་སྐུ་ཆེ་ཐལ་བའི་
ཕྱག་ལ་གཟུངས་འཇུག་ཚེ། ཕྱག་མགོ་གྱེན་དུ་བསྟན་པ་ལ་ཕྱག་མགོར་བླ་མེད་



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གཞུག་པ་ནས། དཔུང་མགོར་བྱ་རྒྱུད་ཀྱི་མས་མཐའ་རྣམས་འཇུག་པ་དང༌། ཕྱག་
མགོ་མཐུར་སྟོན་རིགས་ལ་དཔུང་མགོ་ནས་བླ་མེད་འཇུག་པ་སོགས་དེའི་རིགས་
འགྲེ་བྱས་ཏེ་བཞག་གོ །
དེ་ནས་པད་གཟུངས་སྐོར་ད༽་ལ་སྡེ་ཚན་བཞི་ཡོད་པ་ལས། སྡེ་ཚན་དང་པོའི་
ཕྲེང་དང་པོ་ལ། རྡོ་རྗེ་གུར་གྱི་མགོན་པོའི་ཉེ་སྙིང་། སྙིང་པོ། རྩ་སྔགས། ནག་པོ་
གནོད་ སྦྱིན་གྱི། ནག་ མོ་ གནོད་ སྦྱིན་ གྱི། པུ་ ཏྲའི། བྷ་ ཊའི། སྲིན་ མོ། གུར་ གྱི་
མགོན་པོ་ལྕམ་དྲལ་གྱི་འབོད་རྦད་བསད་གསུམ་ལས། ཡབ་ཀྱི་བོད་པ། ཆད་པ།
བསད་ པ། སྙིང་ པོ། ཡུམ་གྱི་བོད་ པ། བསད་ པ། དྲག་ པོ་ ལས་ཀྱི་ འདོད་ གསོལ་
རིག་ པ་ཕུག་ རོན་བཅས། ཕྲེང་གཉིས་ པ་ ལ་ ལས་མགོན་གྱི་འབོད་རྦད་བསད་
གསུམ་ལས་གནོད་སྦྱིན་མོའི་བོད་པ། ཆད་པ། བསད་པ། གནོད་སྦྱིན་ཕོའི་བོད་
པ། རྦད་པ། བསད་པ། སྦྱིན་སྲེག་གི་སྤོག་ཆོག་གི་སྔགས། འདོད་གསོལ་རིག་པ་
ཕུག་རོན་བཅས། ཕྲེང་སུམ་པ་ལ་དཔལ་མགོན་ཞལ་ གྱི་སྔགས་ཐུང༌། སྔགས་
རིང༌། དུར་ཁྲོད་བདག་པོའི། དཀར་བདུད་ཀྱི། བྲན་བདུད་ཀྱི། བེར་ནག་ཟངས་
གྲི་ ཅན་ གྱི། གཅེར་ བུ་ ཟངས་ གྲི་ ཅན་ གྱི། བརྟན་ བཞུགས་ ཀྱི་ སྔགས། འདོད་
གསོལ་ རིག་པ་ཕུག་རོན་བཅས། ཕྲེང་བཞི་པ་ལ་ ཕྱག་བཞི་པ་གཙོ་འཁོར་གྱི་
སྔགས། ཕྱག་དྲུག་གཙོ་འཁོར་ གྱི་སྔགས། འདོད་གསོལ་ རིག་པ་ཕུ་རོན་བཅས།
ཕྲེང་ལྔ་པ་ལ་ལེགས་ལྡན་མཆེད་གསུམ་གྱི་དབུས་མའི། གཡས་པའི་གཡོན་པའི། །
ཏྲཀྐད་ ཡབ་ ཀྱི་འབོད་ ཆད་ བསད་ གསུམ། ཡུམ་ གྱི་ འབོད་ ཆད་ བསད་ གསུམ།
གཞན་ལ་མི་འཁུ་བའི། སྟག་བཞོན་ གྱི། ལྷ་མོའི། བེག་རྩེ་ལྕམ་དྲལ་གྱི། ལས་
གཤིན་ནག་པོ་ཡབ་ཡུམ་གྱི། མེ་རུ་རྩེ་བཞི་སྐོར་གྱི། ཁྲག་མདོག་ཡབ་ཡུམ་གྱི་
，
h



ལ་བཞག་ལ
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྔགས། རིག་པ་ཕུ་རོན་གཟུངས་བཅས་རྣམས་བཞུགས་སོ། །གཉིས་པའི་ཕྲེང་
དང་པོ་ལ་ན་ེ་རྣམ་སྲས་ཀྱི་སྔགས། ནོར་བུ་བཟང་པོའི། རྣམ་སྲས་ལྗང་སེར་བེ་
ཅོན་ཅན་གྱི། གར་མཁན་མཆོག་དམར་སྨུག་གི །ཡང་གསང་སྲིན་པོ་བཞི་སྐོར་
གྱི། རྟ་ སྔོན་བདུད་མོ་བཞི་སྐོར་ གྱི། ཡང་ གསང་ མདུང་དམར་ ཅན་ གྱི་ སྔགས་
རྣམས། ཕྲེང་གཉིས་པ་ལ་མདུང་དམར་ཅན་ལས་མཁན་དང་བཅས་པའི། དཀར་
པོ་ ཚེ་ འཕེལ་ གྱི། སྒྲུབ་ ཐབས་ རྒྱ་ མཚོ་ ནས་ ནོར་ རྒྱུན་ མ་ ལྷ་ ལྔའི། གུར་ནས་
གསུངས་པའི་ནོར་རྒྱུན་མའི། ཛཾ་ནག་གི །ཇི་སེར་གྱི། ཛམྦྷ་ལ་ཕྱག་དྲུག་པའི། ཛ་
སེར་ལྷ་དགུའི། གང་བ་བཟང་པོའི་རྒྱུད་ནས་གནོད་གནས་གཙོ་འཁོར་གྱི་སྟེ་སྒྲུབ་
རྒྱམ་ནས་འབྱུང་བ་རྣམས་དང་། གནོད་སྦྱིན་ཕོ་དགུའི། མོ་དགུའི། ཛམྦྷ་ལ་ནག་
པོའི། འདོད་གསོལ་རིག་པ་ཕུ་རོན་བཅས། ཕྲེང་གསུམ་པ་ལ་མགོན་དཀར་ཡིད་
བཞིན་འཁོར་ལོའི། ཚོགས་བདག་དམར་ པོའི་ ཉེ་ སྙིང་ ། སྙིང་ པོ། མིང་ གི་ སྙིང་
པོའི། ཚངས་ པའི། བརྒྱ་བྱིན་ གྱི། དབང་ཕྱུག་ཆེན་པོའི། ཁྱབ་འཇུག་གི །ལྷ་མོ་
བརྒྱད་གྱི་སྔགས་རྣམས། འདོད་གསོལ་རིག་པ་ཕུ་རོན་བཅས། ཕྲེང་བཞི་པ་ལ་
དཔལ་མགོན་དོན་ལྔའི་སྔགས་ལས། ཕྱོགས་སྐྱོང་བཅུའི། རྒྱལ་ཆེན་བཞིའི། ལྷ་
བརྒྱད་ ཀྱི། ཀླུ་བརྒྱད་ཀྱི། གཟའ་ དགུའི། རྒྱུ་སྐར་ཉི་ཤུ་རྩ་ བརྒྱད་ ཀྱི། འཇིགས་
བྱེད་ དགུའི་སྔགས་རྣམས། ཕྲེང་ལྔ་པ་ལ་མཆོད་པའི་སྤྲིན་གྱི་གཟུངས། མཆོག་
ཐོབ་ པའི། ལས་ གྲུབ་ པའི། དོན་ ཐམས་ ཅད་ གྲུབ་ པའི། རྟེན་ འབྲེལ་ སྙིང་ པོ།
འདོད་གསོལ་རིག་པ་ཕུ་རོན་བཅས་རྣམས་བཞུགས་སོ། ། ན ་
གསུམ་པའི་པདེ་ཕྲེང་གསུམ་ཀ་ལ་མཛད་པ་བཅུ་གཉིས་ཀྱི་བཀྲ་ཤིས་བཞུགས་
སོ། །བཞི་པའི་ཕ་ོ་ཕྲེང་དང་པོ་ལ་ཚེ་དཔག་མེད་ཀྱི་མདོ་ལས་བྱུང་བའི་ཕར་ཕྱིན་
-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དྲུག་གི་སྨོན་ལམ་སཾ་སྐྲྀ་ཏའི་སྐད་དུ་བསྒྱུར་བ། རིག་པ་ཕུག་རོན་གྱི་གཟུངས་
བཅས། ཕྲེང་གཉིས་པ་ལ་ཕུན་སུམ་ཚོགས་ འཛིན་གྱི་བཀྲ་ཤིས་བློ་ཀ་ གསུམ། །
བསྟན་པའི་བདག་ པོ་ སོགས་ ཀྱི་བཀྲ་ཤིས་ཤློ་ཀ་གཅིག །བསྟན་པའི་དཔལ་
གྱུར་བླ་མའི་ཞབས་བརྟན་ཅིང་སོགས་ཤློ་ཀ་གཅིག །འབྱུང་པོ་གང་དག་སོགས་
བློ་ཀ་གཅིག །ཉིན་མོ་བདེ་ལེགས་སོགས་ཤློ་ཀ་གཅིག །དེ་རྣམས་སཾ་སྐྲྀ་ཏའི་སྐད་
དུ་བསྒྱུར་བ་རྣམས། ཕྲེང་གསུམ་པ་ལ་བཅོམ་ལྡན་འདས་ཀྱིས་ཁྱིམ་བདག་དེས་
པ་ལ་གསུངས་པའི་དཀོན་མཆོག་གསུམ་གྱི་བཀྲ་ཤིས་ཀྱི་ཚིགས་སུ་བཅད་པ།
ཕྲེང་བཞི་པ་དང་ལྔ་ པ་ལ་བཀྲ་ཤིས་ཐོར་བུའི་རིགས་རྣམས་ཀྱི་མཐར་འདོད་
གསོལ། རིག་པ་ཕུ་རོན་གྱི་གཟུངས་བཅས་རྣམས་བཞུགས་པ་སྟེ། པད་གཟུངས་
སྐོར་ལེ་ཚན་བཞི་ཡོད་པའི་སྤྱིར་བཏང་སྐུ་གཟུགས་ཀྱི་པད་གདན་དང་མཆོད་རྟེན་
གྱི་སེང་ཁྲིའི་སྟོད་ཙམ་དུ་བཅུག་ཅིང་། དམིགས་བསལ་བཀྲ་ཤིས་ཀྱི་སྐོར་རྣམས་
དབུས་སུ་བཞུགས་པའི། དེའི་གཡས་སུ་ཆོས་སྐྱོང་སྤྱི་བྱེ་བྲག །གཡོན་དུ་ཕྱོགས་
སྐྱོང་བཅུ་སོགས་དཔལ་མགོན་བདུན་ཅུ་རྩ་ལྔ། རྒྱབ་ཏུ་གནོད་སྦྱིན་ནོར་ལྷ་རྒྱལ་
ཆེན་བཞི་སོགས། གཞན་ཡང་ལྷ་ཀླུ་ས་བདག་མཐུ་བོ་ཆེ་དམ་ཚིག་ཅན་རྣམས་ཀྱི་
སྔགས་ཀྱི་རིགས་འཇུག་པ་མཁས་པའི་ཕྱག་ལེན་འདུག་པ་ལྟར་བྱས་ཏེ་བཞག་གོ །
དེ་ནས་སྲོག་ཤིང་གི་སྐོར་ལ། སྡེ་ཚན་གཉིས་ཡོད་པ་ལས་སྡེ་ཚན་བདེ་དང་པོའི་
ཕྲེང་དང་པོ་ལ། སྐུ་གཟུགས་ཀྱི་སྤྱི་བོ། མགྲིན་པ། སྙིང་ཁ། ལྟེ་བ། གསང་གནས་
ཏེ་ལྔ་དང༌། མཆོད་རྟེན་གྱི་བྲེ། བྲེ་མགུལ། བུམ་དབུས། བུམ་སྨད། བུམ་གདན་
ཏེ་གནས་ལྔའི་ཐད་ཀྱི་སྲོག་ཤིང་ལ་འདྲི་རྒྱུ་འབྲུ་ལྔ་ཚན་ལྔ། སྲོག་ཤིང་གི་རྩེ་མོའི་
ཕྱོགས་བཞི་དབུས་དང་ལྔར་འདྲི་རྒྱུ་རིགས་ལྔའི་ས་བོན། སྲོག་ཤིང་རྩེ་མོའི་རྣམ་



ས
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ་
རྒྱལ་མཆོད་རྟེན་གྱི་བུམ་པའི་ནང་ངམ་ངོས་ལ་འདྲི་རྒྱུ་རྣམ་རྒྱལ་མའི་སྙིང་པོ། སྐུ་
གཟུགས་ཀྱི་དབུ་དང་། མཆོད་རྟེན་གྱི་བྲེའི་ཐད་ཙམ་དུ་འདྲི་རྒྱུའི་རིག་པ་ཆེན་མོའི་
སྔགས། སྐུ་རྟེན་གྱི་ཐུགས་ཀ་དང་། ཐུགས་རྟེན་གྱི་བུམ་པའི་དབུས་ཀྱི་ཐད་ཙམ་
དུ་འདྲི་རྒྱུ། སྲོག་ཤིང་བརྟན་པའི་སྔགས་དང་། བརྟན་བཞུགས་སྔགས་རྣམས་ཏེ།
སྔགས་ཚན་གསུམ་པོ་འདི་གང་མང་བཟང་བས་ཚར་གྲངས་བྲིས་པ་ཡིན། ཕྲེང་
གཉིས་པ་ལ་སྲོག་ཤིང་གི་ཤར་དུ་འདྲི་རྒྱུ་རྣམ་རྒྱལ་མའི་གཟུངས། ཕྲེང་གསུམ་པ་
ལ་ལྷོར་འདྲི་རྒྱུ་དྲི་མེད་འོད་ཀྱི་གཟུངས་ཐུང་། ཕྲེང་བཞི་པ་ལ་ནུབ་ཏུ་འདྲི་རྒྱུ་
གསང་བ་རིང་བསྲེལ་གཟུངས་ཐུང་། ཕྲེང་ལྔ་པ་ལ་བྱང་དུ་འདྲི་རྒྱུ་བྱང་ཆུབ་རྒྱན་
འབུམ་གཟུངས་ཐུང༌། ཕྱོགས་བཞིར་འདྲི་རྒྱུ་དེའི་མཐར་སོ་སོར། རྣམ་གཟིགས་
གསོ་སྦྱོང་། རྟེན་འབྲེལ་སྙིང་པོ། ཤཱཀ་ཐུབ་གསོ་སྦྱོང་གསུམ་རྒྱ་བོད་གཉིས་རེ།
སྲོག་ཤིང་བརྟན་པ་དང་བརྟན་བཞུགས་བཅས་རྣམས་བཞུགས་པ། འདི་རྣམས་
རིན་པོ་ཆེ་བཏུལ་མས་སྲོག་ཤིང་ཚོན་མདོག་མི་ཟློས་པས་བྱུགས་པའི་གཞིར་འདྲི་
བར་གསུངས་པས་ཕྱི་མོ་འཚོལ་བདེ་ཁྱད་འདིར་བྲིས་པ་ཡིན།
གཉིས་པ་མེ་ལ་སྲོག་ཤིང་གི་གནས་རྣམས་སུ་ཤིང་འཆོལ་བྲུས་པར་ཤོག་དྲིལ་
འཇུག་རྒྱུའི་གཟུངས་ཀྱི་སྐོར་ལ། ཕྲེང་དང་པོར་སྲོག་ཤིང་གི་དབུས་ཐུགས་ཀར་
གཞུག་རྒྱུ་སྒྲིབ་སེལ་ གྱི་སྔགས། རིག་པ་ཆེན་མོ་བཅས། ཕྲེང་གཉིས་པར་སྲོག་
ཤིང་གི་དབུས་སུ་འཇུག་རྒྱུ་དྲི་མེད་འོད་ཀྱི་མཆོད་རྟེན་ཡོ་བྱད་བྱིན་རླབས་ཀྱི་
སྔགས། རྟེན་འབྲེལ་སྙིང་པོ། སྲོག་ཤིང་བརྟན་པའི་སྔགས་བཅས། ཕྲེང་གསུམ་
པར་སྲོག་ཤིང་གི་ཕྱོགས་བཞིར་གཞུག་རྒྱུ་དྲི་མེད་འོད་ཀྱི་སྔགས་དགུ་བཅུ་རྩ་དགུ་
པ། སྲོག་ ཤིང་ བརྟན་ པའི་ སྔགས་ བཅས། ཕྲེང་བཞི་ པར་ སྲོག་ཤིང་གི་དབུས་



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འཕང་ལོར་གཞུག་རྒྱུ་དྲི་མེད་འོད་ཀྱི་མཆོད་པ་དང་བསྐོར་བའི་སྔགས། རྟེན་
འབྲེལ་སྙིང་པོ། བརྟན་བཞུགས་སྔགས་བཅས། ཕྲེང་ལྔ་པར་སྲོག་ཤིང་རྩ་བར་
གཞུག་རྒྱུ་དྲི་མེད་འོད་ཀྱི་སྙིང་པོ། བརྟན་བཞུགས་སྔགས་བཅས་རྣམས་བཞུགས་
སོ། །ཐམས་ཅད་ཀྱི་ཐུན་མོང་དུ་ཨེ་གནོད་སྦྱིན་འཁོར་ལོ་གངས་ཅན་མཁས་
གྲུབ་བཞེད་པ་མི་མཐུན་པ་མང་ཡང་འདིར་ཕྱོགས་སུ་མ་ལྷུང་བའི་བསྟན་པ་སྤྱིའི་
མཁས་གྲུབ་ཚད་མ་མང་པོ་ཞལ་མཐུན་པའི་འཁྲུལ་མེད་ཀྱི་འཁོར་ལོ་རྒྱས་བསྡུས་
གཉིས་རྣམས་བཞུགས་པ་བཅས་དེ་རྣམས་བསྡོམས་པས་བླ་གཟུངས་སྐོར་ལ་
ཤོག་ལོགས་ཉེར་ལྔ། རྒྱུད་སྡེ་བཞིའི་གཟུངས་ལ་ཤོག་ལོགས་གྱ་དྲུག །ཆོས་སྲུང་
ནོར་ལྷ་བཀྲ་ཤིས་བཅས་ལ་ཤོག་ལོགས་བཅུ་བདུན། སྲོག་ཤིང་གི་སྐོར་ལ་ཤོག་
ལོགས་དྲུག །གནོད་སྦྱིན་འཁོར་ལོ་ལ་གཅིག་སྟེ། ཡོངས་དྲིལ་ཤོག་ལོགས་བརྒྱ་
དང་སུམ་ཅུ་སོ་ལྔ་བཞུགས་པ་རྣམས་སྐུ་ཆེ་ཆུང་གི་བབ་དང་བསྟུན་པས་ཁྱོན་རྒྱས་
པ་ཚར་བརྒྱ་དང་བཅུ་གསུམ་ཙམ་དང༌། སྐུ་བརྙན་སོ་སོའི་དམིགས་བསལ་གྱི་
གཟུངས་གལ་ཆེ་བ་རྣམས་ནི་ཚར་གྲངས་ཤིན་ཏུ་མང་བ་བཞུགས་སོ། །
གཞན་ཡང་ཤེས་རབ་ཀྱི་ཕ་རོལ་ཏུ་ཕྱིན་པའི་བརྒྱད་སྟོང་པ་སྐད་གཉིས་ཤན་
སྦྱར། མདོ་སྡེ་བསྐལ་བཟང་། གཟུངས་གྲྭ་ལྔ། ཐུགས་ཀྱི་རྟེན་དུ་བཀའ་གདམས་
མཆོད་རྟེན་ལྕགས་རྩེ་མ་འཁྲུལ་མེད། ས་ངོར་གྱི་བླ་མ་གོང་མ་རྣམས་ཀྱི་གདུང་
རུས་ཐམས་ཅད་ཕྱོགས་གཅིག་ཏུ་སྦྲུས་པའི་བླ་མ་ཡི་དམ་གྱི་གདུང་ཚ། སཱ་ཙྪ། ན་
བཟའ། དབུ་ལོ། གནས་མཆོག་ཁྱད་པར་ཅན་རྣམས་ཀྱི་ས་སྣ་རྡོ་སྣ། རིན་པོ་ཆེའི་
རིགས། སྨན་ གྱི་ རིགས། འབྲུ་སྣའི་ རིགས། དར་ ཟབ་ ཀྱི་ རིགས། གནོད་ སྦྱིན་
འཁོར་ལོ་བཅས་བཞུགས་སོ། །རྗེ་བཙུན་སྒྲོལ་མའི་རྟེན་མཆོག་འདིའི་ནང་ན་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཤཱཀྱ་ཐུབ་པའི་འཕེལ་གདུང་འཁྲུལ་མེད། རྡོ་རྗེ་འཛིན་པ་བསྟན་འཛིན་ལྷུན་གྲུབ་
ཀྱི་ཚེམས་ལས་རིང་བསྲེལ་འཁྲུངས་པ། སྐུ་རྟེན་སྒྲོལ་མའི་གསེར་སྐུ། ས་ངོར་གྱི་
བླ་མ་གོང་མ་རྣམས་ཀྱི་གདུང་རུས་ལས་གྲུབ་པའི་བླ་མ་ཡི་དམ་སངས་རྒྱས་བྱང་
སེམས་ཀྱི་སྐུ་བརྙན། གསུང་རྟེན་ཆོས་སྐུའི་རིང་བསྲེལ་གྲངས་མེད་དང་ཁྱད་པར་
སྒྲོལ་མའི་སྙིང་པོ་འབུམ་ཐེར་གཅིག་དང་ཁྲི་ལྷག་ཙམ། ཐུགས་རྟེན་བླ་མ་རྣམས་
ཀྱི་སཱཙྪ། བླ་མ་གོང་མའི་ན་བཟའ། དབུ་ལོ། བྱིན་རླབས་རྟེན་འདུས། གནས་ཆེན་
རྣམས་ཀྱི་ས་སྣ་རྡོ་སྣ། རིན་པོ་ཆེའི་རིགས། སྨན་སྣ། འབྲུ་སྣ། དར་ཟབ། ཤིང་ཐོག་
གི་རིགས། གནོད་སྦྱིན་འཁོར་ལོ་རྣམས་བཞུགས་སོ། །སྨན་བླའི་སྐུ་བརྙན་འདི་
ཉིད་ཀྱི་ནང་ན་སྐུ་རྟེན་ཇོ་བོ་སྨི་ཏིའི་ཕྱག་ཚ་འཁྲུལ་མེད་དང་། ས་སྐྱ་གོང་མའི་ཕྱག་
ཚ་འཁྲུལ་མེད་ཀྱི་ཚེ་དཔག་མེད། གསུང་རྟེན་ཆོས་སྐུའི་རིང་བསྲེལ། ཐུགས་རྟེན་
བླ་མ་གོང་མའི་སཱཙྪ། བཤེས་གཉེན་ཀུན་དགའ་རིན་ཆེན་སྐུ་དབོན་གྱི་ཚེམས། བླ་
མ་ གོང་ མ་ རྣམས་ ཀྱི་ ན་ བཟའ། དབུ་ ལོ། ཕྱག་ སེན། གདུང་ རུས། བྱིན་ རླབས།
གནས་ཆེན་རྣམས་ཀྱི་ས་སྣ་རྡོ་སྣ། སྨན་སྣ། འབྲུ་སྣ། དར་ཟབ། རིན་པོ་ཆེའི་རིགས།
ཇ། ཀ་ར། བུ་རམ། ཤིང་འབྲས། གནོད་སྦྱིན་འཁོར་ལོ་རྣམས་བཞུགས་སོ། ། །
འཕགས་པ་འཇམ་དཔལ་གྱི་རྟེན་གྱི་ནང་དུ་རིན་པོ་ཆེ་གཡང་ཊིའི་སྣོད་ཀྱི་ནང་
དུ་ཤཱཀྱ་ཐུབ་པའི་འཕེལ་གདུང་། འཇམ་མགོན་བཀྲ་ཤིས་ལྷུན་གྲུབ་ཀྱི་དབུ་ཐོད་
ཀྱི་གདུང་རུས་འཕྱུགས་མེད། ས་ངོར་ གྱི་བླ་མ་གོང་མ་རྣམས་ ཀྱི་གདུང་རུས་
ཐམས་ཅད་ལས་གྲུབ་པའི་བླ་མ་ཡི་དམ་སངས་རྒྱས་བྱང་སེམས་ཀྱི་སྐུ་བརྙན་སྐུ་
རྟེན་སངས་རྒྱས་ཕུན་ཚོགས་ཀྱི་སྐུ་བརྙན་ཕྱག་ནས་བརྒྱ་རྩ་མ། གསུང་རྟེན་མཚན་
བརྗོད་བརྒྱ་རྩ་དང་ཆོས་སྐུའི་རིང་བསྲེལ་གྲངས་མེད། ཐུགས་རྟེན་བླ་མ་གོང་མ་



，
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རྣམས་ཀྱི་སཱཙྪ། ན་བཟའ། དབུ་ལོ། དམ་རྫས་ཀྱི་རིགས། གནས་ཆེན་རྣམས་ཀྱི་
ས་སྣ་རྡོ་སྣ། རིན་པོ་ཆེའི་རིགས། སྨན་སྣ། འབྲུ་སྣ། དར་ཟབ་ཀྱི་རིགས། ཤིང་འབྲས་
དུ་མ། གནོད་སྦྱིན་འཁོར་ལོ་བཅས་བཞུགས་སོ། །རྣམ་ སྲས་ ཀྱི་རྟེན་གྱི་ནང་དུ་
རིན་པོ་ཆེ་དཔལ་ལྡན་དོན་གྲུབ་ཀྱི་ཚེམས་ལས་རིང་བསྲེལ་འཁྲུངས་པ། བླ་མ་
གོང་མ་རྣམས་ཀྱི་གདུང་རུས་ཀྱི་སྐུ་བརྙན་དུ་མ། སྐུ་རྟེན་ཕྱག་ན་རྡོ་རྗེའི་སྐུ་བརྙན་
ལི་མ་ཁྱད་འཕགས། གསུང་རྟེན་ཆོས་སྐུའི་རིང་བསྲེལ། ཐུགས་རྟེན་བླ་མ་གོང་མ་
རྣམས་ཀྱི་སཱཙྪ། ན་བཟའ། ཕྱག་སེན། དབུ་ལོ། དམ་རྫས། གནས་ཆེན་རྣམས་ཀྱི་
ས་སྣ་རྡོ་སྣ། རིན་པོ་ཆེའི་རིགས། སྨན་སྣ། འབྲུ་སྣ། དར་ཟབ་ཀྱི་རིགས། ཀ་ར།
བུ་རམ། ཤིང་འབྲས། རྣམ་སྲས་སྲོག་འཁོར་དང་ཞབས་སུ་གནོད་སྦྱིན་འཁོར་ལོ་
བཅས་བཞུགས་སོ། །བར་ཁང་དུ་རྣམ་པར་སྣང་མཛད་ཀྱི་སྐུ་བརྙན་འདི་ཉིད་ཀྱི་
ནང་ན་ ཐོག་མར་ དབུའི་ནང་ན་འོད་སྲུང་ གི་ འཕེལ་ གདུང་ གཅིག །དེ་བཞིན་
གཤེགས་པའི་འཕེལ་གདུང་གཉིས། ས་ངོར་གྱིས་གཙོས་བླ་མ་གོང་མ་རྣམས་ཀྱི་
གདུང་རུས་འཕྱུགས་མེད་ཀྱི་སྐུ་བརྙན་དང་སཱཙྪ་མང་བ། རྡོ་རྗེ་འཛིན་པ་བསྟན་
འཛིན་ལྷུན་གྲུབ་དང༌། འཇམ་མགོན་བཀྲ་ཤིས་ལྷུན་གྲུབ་ཀྱི་གདུང་རུས་གདུང་ཚ།
བླ་མ་གོང་མ་རྣམས་ཀྱི་དབུ་ལོ་དང་ན་བཟའི་ རིགས། ཐང་སྟོང་རྒྱལ་པོའི་ན་
བཟའ། དམ་ རྫས་ དང༌ རྟེན་ འདུས་ ཀྱི་ རིགས། རིན་པོ་ ཆེ་ དང༌ བཟང་ དྲུག་ གི་
རིགས། ཆོས་སྐུའི་རིང་བསྲེལ། རྒྱུད་སྡེ་བཞིའི་བླ་མ་བརྒྱུད་པ་ཆ་ཚང་། མགྲིན་
པར་སྟོན་པའི་སྐུ། བྱིན་རླབས་རྟེན་གྱི་རིགས། གདུང་ཚ། ཆོས་སྐུའི་རིང་བསྲེལ་
དང༌། ཐུགས་ཀར་རྣམ་སྣང་གི་ གསེར་སྐུ། བཀའ་གདམས་མཆོད་རྟེན། བླ་མ་
གོང་མའི་བྱིན་རླབས་རྟེན་གྱི་རིགས། ན་བཟའ། གདུང་རུས། གདུང་ཚ། རྒྱུད་སྡེ་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
གོང་མའི་སྔགས་ཚར་བཞི། མཚན་བརྒྱ་རྩ་བརྒྱད་པའི་རིགས་ཚར་བཞི། གཟུངས་
ཆེན་སྡེ་ལྔ་ཚར་ལྔ། འཇམ་དཔལ་མཚན་བརྗོད་ཚར་ལྔ། སྨན་སྣ། རིན་པོ་ཆེའི་
རིགས། འབྲུ་སྣ་དང་དར་ཟབ། ལྟེ་བར་བླ་མ་གོང་མའི་བྱིན་རླབས་རྟེན། ན་བཟའ།
གདུང་རུས། གདུང་ཚ་དང༌། སྒྲོལ་ལྗང་གི་གསེར་སྐུ་མཁྱིད་གང་པ། རིན་པོ་ཆེ།
དར་ ཟབ། སྨན་ སྣ། འབྲུ་ སྣ། རྒྱུད་ སྡེ་ འོག་ མའི་ སྔགས་ རྒྱས་ པ་ ཚར་ བཞི།
གཟུངས་ཆེན་སྡེ་ལྔ་ཚར་བདུན། མཚན་བརྒྱ་རྩ་བརྒྱད་པ་ཚར་ལྔ། དེ་ཕྱིན་ལ་ཆོས་
སྲུང་རྣམས་ཀྱི་གཟུངས་ཡོངས་རྫོགས་ཚར་ལྔ། གནོད་སྦྱིན་གཟུངས་ཡོངས་རྫོགས་
ཚར་ལྔ། མཛད་བཅུའི་བཀྲ་ཤིས་ཚར་ལྔ། ལཉྷི་དྷ་ར་ཚར་ལྔ། འདོད་གསོལ་ཚར་
གསུམ། ཛི་སེར་ནག་གཉིས་ཀྱི་སྐུ་གཉིས། གནོད་སྦྱིན་འཁོར་ལོ་ཆེ་བ་འདོད་གསོལ་
རྒྱས་པ་དང་བཅས་པ་ཚར་གཅིག །ཆུང་བ་ཚར་ལྔ་དང་བར་མཚམས་རྣམས་སུ་རིན་
པོ་ཆེ། དར་ཟབ། སྨན་སྣ། འབྲུ་སྣ། མངར་གསུམ་རྣམས་ཀྱིས་གང་བར་གཞུག་
ཅིང༌། དེ་དག་ཀྱང་གཙང་སྦྲ་དང་ཕྱག་ལེན་ཕུན་སུམ་ཚོགས་པའི་སྒོ་ནས་ཕྱི་ནང་
གསང་བའི་རྟེན་རྣམས་གེགས་དང་བར་དུ་གཅོད་པ་དང་མི་མཐུན་པའི་ཕྱོགས་
ཐམས་ཅད་ལས་རྣམ་པར་རྒྱལ་ཏེ། མིག་དམར་ཞེས་པའི་ཤིང་ཕོ་བྱི་བའི་ལོ་ས་ག་
ཟླ་བའི་ཚེས་བཅུའི་ཉིན་ལེགས་པར་གྲུབ་པའི་བསྟན་པའི་སྦྱིན་བདག་ཆེན་པོ་
བཀའ་དྲིན་གཞལ་དུ་མ་མཆིས་པ་ས་སྐྱོང་སྡོམ་བརྩོན་དམ་པ་ཁྲི་ཆེན་ཀུན་དགའ་
ཕྲིན་ལས་རྒྱ་མཚོ་དང༌། བློ་གྲོས་རྒྱ་མཚོ། མིའི་དབང་ཕྱུག་ཚངས་པ་གཉིས་པ་
བསོད་ནམས་མགོན་པོ་ཡབ་སྲས། སྦྱིན་པའི་བདག་མོ་ཚེ་དབང་ལྷ་མོ་ཡུམ་སྲས།
ནོར་འཛིན་དབང་མོ་ཚེ་རིང་ལགས་ཡུམ་སྲས་རྣམས་ཀྱི་བཀའ་དྲིན་གཙོར་སྨོས་ཏེ།
ལྷ་སྲས་ཆོས་ཀྱི་རྒྱལ་པོ་ཡུམ་སྲས་རྣམས་ཀྱི་བཀའི་ཇའི་སང་ཆེན་པོར་གྱུར་པ།
- 10 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རྣམ་དཔྱོད་མཁྱེན་ཡངས་དམ་པ་ཆོས་སྐྱོང་བློ་གྲོས་ཁུ་དབོན། བསོད་ནམས་བཀྲ་
ཤིས། བསོད་ནམས་བཟང་པོ་སྐུ་མཆེད། ཨ་སྲུང་ཡབ་སྲས། ལྷ་བུ་ཚེ་རིང་ཡབ་སྲས།
བསྟན་པ་བཟང་པོ། གུ་རུ་བཀྲ་ཤིས། བོ་དགྱིས་ཡབ་སྲས། ཀུན་དགའ་བསྟན་པ།
བློ་གྲོས་བསྟན་འཛིན་སྤུན། ཨ་དཀར་སྤུན། བཀྲ་ཤིས་རྒྱ་མཚོ་སྤུན་གྱིས་གཙོས་མི་
དྲག་ སེར་སྐྱ་རྣམས་དང༌། མངའ་འབངས་ ཀྱི་ བླ་མ། དགོན་སྡེ། གཉེར་ པ། ཚོང་
དཔོན། འགོ་ བྱེད། ཡུལ་འབྲོག་གླིང་ གསུམ་ གྱི་ཕོ་མོ། སྒ་ལྡན་ སྒྱུར་ གསུམ་ གྱིས་
གཙོས་མདོ་ ཁམས་སྟོད་སྨད་ལྷོ་བྱང་གི་བླ་མ། དགོན་སྡེ། དཔོན་ཁག །མི་སྡེ།
སེར་སྐྱ་མཆོག་དམན་ཐམས་ཅད་ ཀྱིས་རང་རང་གི་འབྱོར་པའི་ཚོགས་རྒྱ་ཆེར་
སྤེལ་བ་ལ་བརྟེན་ནས་ལེགས་པར་བཞེངས་ཤིང་། གང་སྤྱིའི་ཆ་ཚད་བཟོ་བཀོད་
རྣམས་ཀྱི་གྲོགས་དན། འདན་ལོ་ཙཱ་བ་ཚུལ་ཁྲིམས་རིན་ཆེན། འགོ་བྱེད་དོ་དམ་པ་
ཕྱུག་པོ་དགེ་སློང་ཚུལ་ཁྲིམས་རབ་བརྟན་དུ་བོད་པ། པིར་འཛིན་དགེ་སློང་བསོད་
ནམས་བསྟན་པ། གཉེར་པ་གྲོག་མ་བཅས་གསུམ། གཞན་མ་གང་སྤྱིའི་རོགས་
ལྡན་མཐུན་འགྱུར་དུ་གྱུར་པ་དད་ལྡན་གུས་ཞབས་པ་བླ་མ་རིན་ཆེན་ལྷུན་གྲུབ།
རབ་ བཀྲམ་ དྲུང་ པ་ བསྟན་ འཛིན་ ཕུན་ ཚོགས། ཕྱག་ མཛོད་ ལྷུན་གྲུབ་ བསྟན་
འཛིན། བསོད་ནམས་རྒྱ་མཚོ་སྤྱན། བློ་གྲོས་རྒྱ་མཚོ་སེར་སྐྱ། བསོད་ནམས་བཀྲ་
ཤིས། འདུལ་འཛིན་སངས་རྒྱས་གྲགས་པ། ཚོང་དཔོན་རབ་བརྟན། རྡོར་བཀྲས་
ཁུ་མཚན། གཉེར་པ་ཀུན་དགའ་དཔལ་ལྡན། རབ་དཀར་ལྷུན་གྲུབ། མ་ཎི་བ་སངས་
རྒྱས་ཕུན་ཚོགས། དཀོན་མཆོག་ཕུན་ཚོགས། གླིང་བྱམས་པ་རྣམ་རྒྱལ། བསོད་ནམས་
དབང་ཕྱུག །བསྟན་འཛིན་མཆོག་གྲུབ། ཚུལ་ཁྲིམས་བསྟན་པ་མ་བུ། དོན་གྲུབ་
རྒྱ་མཚོ། འདན་མཁར་ནང་པ། ཨ་དྲན་བསོད་ནམས་རྒྱལ་མཚན། བཟོ་ཕྲུག །གླིང་
- 11 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ །
རུ་ཕ་བུ་བཅས་པས་གཙོས་ཞབས་ཕྱི་སེར་སྐྱ་ཚང་མས་གུས་པར་བགྱིས་ཤིང༌།
ལས་བྱེད་ལྷ་བཟོ་མཁན་པོ་ཨེ་པ་ཆོས་བསྟན་འཛིན། ཞི་བ་ཚེ་རིང་། ཆོས་དར་
རྒྱས་བཅས་མི་དགུ། གཞན་ཡང་རི་མོ་བ། ཚོན་པ། ཤིང་བཟོ་བ། རྡོ་བཟོ་བ། གྱང་
བཟོ་ བ། ལྕགས་ བཟོ་ བ། ཟངས་ བཟོ་ བ། གསེར་ དངུལ་ བ། ཡིག་ མཁན་ པ།
པར་ འདེབས་པ། མགོན་ནེ་བཅས་ ས་རྡོ་ཤིང་གསུམ་གྱི་ཁུར་ལེན་བྱེད་ པའི་
རོགས་དན་གང་ཡོད་དང་བཅས་པ་རྣམས་ཀྱིས་གུས་སྤོའི་སྒོ་ནས་ལེགས་པར་
གྲུབ་ཐོབ། རྟེན་དེ་དག་གི་སྟེང་དུ་གསེར་ཟངས་ཀྱི་རྒྱལ་མཚན། ལོགས་རྣམས་
སུ་མཎྜལ་བཞི། རླུང་གིས་བསྐྱོད་པའི་དྲིལ་བུ་བཅུ་དྲུག །གཞན་ཡང་གོས་དར་གྱི་
གདུགས། རྒྱལ་ མཚན། འཕན། བླ་ བྲེ། གནམ་ རྒྱན་ རྣམས་ གོས་ བཟང་ འཆོལ་
བསྒྲིགས་དང༌། ན་བཟའ། སྙན་དར། གཞན་ཡང་མདུན་དུ་མཆོད་པའི་ཡོ་བྱད་
ཏིང་ཆེ་ཆུང་དུ་མ། ལྷུང་བཟེད་འབྲུ་བཅུད་ཀྱིས་བཀང་བ་བཞི། མར་མེའི་ཀོང་བུ་
བརྒྱ་ ཕྲག་ ལྷག་ཙམ། བུམ་པ། མཎྜལ། མེ་དམ། སིལ་སྙན། སྦུབ་ཆལ། རྡོ་དྲིལ།
ཏིང་ཤགས། རྒྱ་གླིང༌། དུང་ཆེན། དཀར་དུང་ ། གསེར་ རྔ། རྔ་བོ་ཆེ། འཁར་རྔ།
དཀར་ཡོལ་གྱི་སྤྱད་སྣ་ཚོགས་སོགས་མཆོད་རྫས་རྒྱ་ཆེར་བཤམས་ཤིང༌། སླན་
ཆད་ཀྱང་བསྟན་འགྲོ་སྤྱི་ལ་དམིགས་པའི་མཆོད་ཡུལ་དམ་པ་དེ་དག་ལ་མར་མེའི་
ཕྲེང་བ་སོགས་མཆོད་པའི་བྱེ་བྲག་དང༌། སྒྲུབ་ཅིང་མཆོད་པ་དང་། རྒྱལ་བའི་
གསུང་ རབ་ ཀློག་ པ། གཏོར་མ་གཏོང་བ་དང༌། སཱཙྪ་ འདེབས་ པ་ སོགས་ རྒྱུན་
བཙུགས་ནས་ནག་པ་ཟླ་བའི་ཚེས་ཉེར་གསུམ་ཟླ་བ་བྱ་སྤོའི་འགྲུབ་སྦྱོར་གྱི་ཉིན་
ཚེ་དཔག་མེད་ཀྱི་རབ་གནས་དང༌། ས་ག་ཟླ་བའི་ཚེས་བཅུ་དང༌། རྟ་ཟླའི་ཉེར་
གསུམ་གྱི་པ་སངས་ཤེ་སའི་འགྲུབ་སྦྱོར་བཟང་པོའི་ཉིན་ཏེ། དེ་དག་རྣམས་སུ་
-12 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ངོས་ རང་དང་རྡོ་རྗེ་འཛིན་པ་ཆེན་པོ་དུ་མས་དཔལ་དགེས་པ་རྡོ་རྗེའི་དཀྱིལ་
འཁོར་ལ་བརྟེན་པའི་རབ་ཏུ་གནས་པ་ཤིན་ཏུ་རྒྱས་པ་དང༌། འབྲིང་པོ་ལན་
གྲངས་མང་དུ་མཛད། དགེ་འདུན་འདུས་པ་རྒྱ་མཚོ་རྣམས་ཀྱིས་ཀྱང་མཆོད་པའི་
ཡོ་བྱད་དཔག་ཏུ་མེད་པ་བཀོད་པས་མདུན་ནས་བདར་ཏེ། སྐུ་གསུང་ཐུགས་ཀྱི་
རྟེན་བྱིན་རླབས་ཀྱི་གཟི་འོད་འབར་བ་དུ་མ་སྤྱན་དྲངས་པ་དང་བཅས་པས་སྟོན་པ་
འཇིག་རྟེན་གྱི་མགོན་པོ་འཛམ་གླིང་མཛེས་བྱེད་ཀྱི་ལོ་པཎ་རྣམས་དང་། ཁྱད་པར་
རྣལ་ འབྱོར་ དབང་ ཕྱུག་བིརཱུ་པ། རྗེ་བཙུན་གོང་མ་ ལྔ། རྒྱལ་བའི་ ལུང་ བསྟན་
བརྙེས་པ་རྡོ་རྗེ་འཆང་ཀུན་དགའ་བཟང་པོ་ཡབ་སྲས་རྣམས་ཀྱི་སྐུའི་བསྟོད་པ། ཚེ་
དཔག་ཏུ་མེད་པ་དང༌། གཙུག་ཏོར་རྣམ་པར་རྒྱལ་མའི་གཟུངས་སྔགས་ཟབ་མོ་
གསུངས་ཤིང༌། ཡུལ་དམ་པ་དེ་དག་ལ་མཆོད་པ་དང་། བསྟོད་པ་དང༌། བྱང་ཆུབ་
མཆོག་ཏུ་སེམས་བསྐྱེད་པ་དང་། ཡན་ལག་བདུན་པ་མང་དུ་ཕུལ་ཞིང་། མཇུག་ཏུ་
འགྲོ་ལ་བདེ་སྐྱིད་མ་ལན་གསུམ་བཀྲ་ཤིས་ཀྱི་མཐའ་རྟེན་ཤིན་ཏུ་རྒྱས་པའི་སྒོ་
ནས་ཡུལ་གྲུ་ཆེན་པོ་འདི་ཉིད་ཀྱིས་གཙོས་པའི་ས་འོག་ས་སྟེང་ས་བླའི་བར་གྱི་
འཇིག་རྟེན་གྱི་ཁམས་ཐམས་ཅད་བཀྲ་ཤིས་པ་དང་བྱིན་གྱིས་བརླབས་པར་མཛད་
དེ་ལྟ་བུའི་དཀོན་མཆོག་གསུམ་གྱི་རྟེན་ལ་མཆོད་པ་དང༌། ཕྱག་དང་བསྐོར་བ་
དང་བཀུར་སྟི་བྱས་པའི་ཕན་ཡོན་མང་དུ་མཆིས་ཀྱང་འདིར་མདོར་བསྡུས་ཙམ་
ཞིག་སྨོས་ན། གསལ་རྒྱལ་གྱིས་ཞུས་པའི་མདོ་ལས། ཐུབ་དབང་མཆོད་རྟེན་རྡོ་
ཐལ་བྱུག་པ་ཡིས། །ལྷ་མིའི་འཇིག་རྟེན་དག་ན་ཚེ་རིང་ཞིང་། །ལུས་སེམས་ནད་
དང་མྱ་ངན་མེད་ པ་དང༌། །རྟག་ཏུ་སྐྱིད་ཅིང་ནོར་གྱིས་ཕྱུག་པར་ འགྱུར། །ཐུབ་
- 13 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དབང་མཆོད་རྟེན་བྱི་དོར་བྱས་པ་ཡིས། །ཤིན་ཏུ་ལྟ་ན་སྡུག་ཅིང་མིག་ཏུ་མཛེས། །
བྱད་གཟུགས་བཟང་ཞིང་པདྨའི་མིག་དང་ལྡན། །སྲིད་པའི་སྐྱོན་རྣམས་ཀུན་དང་
བྲལ་བར་གྱུར། །སུ་དག་ལ་ལས་སངས་རྒྱས་མཆོད་རྟེན་ལ། །དད་པའི་སེམས་
ཀྱིས་བླ་བྲེ་ཕུལ་བྱེད་པ། །དེ་དག་ས་སྟེང་རྒྱ་མཚོའི་མཐའ་ཀླས་པ། །མ་ལུས་
གནོད་པ་རྒྱལ་ཞིང་དབང་བྱེད་གྱུར། །རྒྱལ་བའི་མཆོད་རྟེན་མེ་ཏོག་རྙིང་བསལ་
བས། །འདོད་ཆགས་མེད་ཅིང་སྡང་བར་མི་འགྱུར་ཞིང་། །གཏི་མུག་རྨོངས་མེད་མྱ་
ངན་ཆགས་མི་འགྱུར། །མི་རྣམས་རབ་ཏུ་དགའ་ཞིང་སྐྱིད་པར་འགྱུར། །རྒྱལ་པོ་
དགེ་བའི་ལས་ནི་ཐམས་ཅད་བྱེད། །འཁོར་བའི་བདེ་བ་སྣ་ཚོགས་མྱོང་གྱུར་ནས། །
རྫོགས་སངས་རྒྱས་ཀྱི་བྱང་ཆུབ་དམ་པ་ཡི། །འབྲས་བུ་ཁོ་ན་བདེ་བླག་འགྲུབ་པར་
འགྱུར། ཞེས་གསུངས་སོ། །སྤྱན་རས་གཟིགས་ཀྱི་མདོ་ལས་ཀྱང༌། འཇིག་རྟེན་
མགོན་གྱི་མཆོད་རྟེན་ལ། །མི་གང་བསྐོར་བ་བྱེད་པ་ཡི། །བསྔགས་པ་བསྐལ་པ་
བྱེ་བར་ཡང༌། །བརྗོད་པས་ཟད་པ་མ་ཡིན་ནོ། །ཞེས་སོགས་དང་། དེ་བཞིན་དུ་
ཕྱག་འཚལ་བ་དང༌། ཕྲེང་བ་འབུལ་བ་དང༌། ཡོན་ཆབ་དང། དར་གྱི་གོས་ཅོད་
པན་དང༌། ན་བཟའ་དྲི་ཞིམ་པོ་དང༌། བྱུག་པ་དང༌། བ་དན་དང༌། མར་མེའི་ཕྲེང་
བ་དང༌། གདུགས་དང༌། རོལ་མོའི་སྒྲ་དང༌། སྤོས་ཕུལ་བ་དང༌། ཕྱག་དར་བྱས་
པ་དང༌། མེ་ཏོག་རྙིང་པ་ཕྱགས་པའི་ཕན་ཡོན་སོགས་རྒྱ་ཆེར་གསུངས་པས། དེ་
དག་ལ་ངེས་ཤེས་བསྐྱེད་པ་གལ་ཆེ་བས་ལས་བྱེད་རྣམས་ཀྱིས་གཙང་སྦྲ་དང་རྟོག་
པ་ཞིབ་པར་མཛད་པ་གལ་ཆེ་ཞིང་། རབ་གནས་ཀྱི་རྒྱུད་ལས་ཀྱང་། ཆོ་ག་མཁས་
ཤིང་ནུས་པ་ཡིས། །བརྟག་པ་ལས་བྱུང་ཚུལ་ལེགས་པས། །དེ་བྱས་བསོད་ནམས་ཆེ་
བ་ནི། །མཐོང་དང་མ་མཐོང་འབྲས་བུ་སྐྱེ། །སྐུ་གཟུགས་ཀྱི་ནི་མཚན་ཉིད་ཀྱིས། །
- 14 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དེ་ལ་བྱིན་རླབས་འཇུག་པར་འགྱུར། །ཞེས་དང༌། དེ་བཞིན་དུ་ཡང་བསྔགས་
གནས་པས། །ཆོས་ལྡན་མཆོད་པ་བྱེད་པས་ནི། །དེ་ཡི་ལས་ཀྱི་རྣམ་སྨིན་གྱིས། །
སྐྱེ་བ་རུ་ནི་མཆོད་པར་འགྱུར། ཞེས་དང༌། ཇི་ལྟར་གསུངས་པ་བཞིན་བྱས་ནས། །
རབ་ཏུ་གནས་པ་མཆོག་ཏུ་འགྱུར། །འཁོར་ལོས་སྒྱུར་རྒྱལ་དབང་ཕྱུག་ནི། །ཐོབ་
འགྱུར་འདི་ལ་ཐེ་ཚོམ་མེད། །གཟའ་དང་རྒྱུ་སྐར་གནོད་པ་མེད། །བགེགས་དང་
ལོག་ འདྲེན་ བར་ ཆད་ མེད། །གཟའ་ རྣམས་ ཐམས་ ཅད་ རྗེས་ མཐུན་ ཞིང་ ། །
བགེགས་དང་རྒྱུ་སྐར་ལྷ་རྣམས་ཀུན། །དེ་རུ་ཞི་བས་ཀུན་གནས་པ། །སྐུ་གཟུགས་
མཆོད་རྟེན་ལ་སོགས་ཀྱིས། །དངོས་གྲུབ་དག་ནི་སྟེར་བར་མཛད། །ཡིད་ཀྱིས་
ཅུང་ཟད་གང་བསམས་པ། །སྐྱེ་དང་སྐྱེ་བར་འགྲུབ་པར་འགྱུར། །ཞེས་སོགས་རྒྱ་
ཆེར་གསུངས་ཤིང་། གཞན་ཡང་རབ་ཏུ་གནས་པ་ཚུལ་བཞིན་དུ་བྱས་པའི་ལྷ་རྟེན་
དག་ལ་ཕྱག་དང་མཆོད་པ་བྱས་ན་ཕྱོགས་བཅུའི་རྒྱལ་བ་སྲས་དང་བཅས་པ་ལ་
མཆོད་པར་འགྱུར་བའི་རྟེན་འབྲེལ་ལེགས་པར་བསྒྲིགས་པས་བསོད་ནམས་ཚད་
མེད་དོ། །གཞན་ཡང་སྙིང་རྗེ་པད་དཀར་དང༌། དད་པའི་སྟོབས་བསྐྱེད་པ། ཕྱག་
རྒྱའི་མདོ། ཀླུའི་རྒྱལ་པོ་རྒྱ་མཚོས་ཞུས་པ་ཆེ་བ་དང༌། བྱང་ཆུབ་སེམས་དཔའི་སྡེ་
སྣོད། དཀོན་ མཆོག་ སྤྲིན། རིན་ པོ་ ཆེའི་ ཕུང་ པོའི་ མདོ་ སོགས་ ལས་ རྒྱ་ ཆེར་
གསུངས་ཤིང༌། རྒྱུད་སྡེ་རྣམས་ལས་ཀྱང་མང་དུ་གསུངས་པ་རྣམས་ལ་ངེས་ཤེས་
བསྐྱེད་པར་མཛད་དུ་གསོལ། གསུམ་པ་དེ་ལས་བྱུང་བའི་དགེ་བ་བསྔོ་ཞིང་སྨོན་
ལམ་གདབ་པ་ནི། །ཨེ་མ་སྒོ་གསུམ་འབད་པ་རྩེ་གཅིག་གིས་བསྐྲུན་ལེགས་བྱས་
བཟང་པོ་ནི། །རྣམ་པར་རྒྱལ་བའི་ཕོ་བྲང་དང་མཚུངས་བྱང་ཆུབ་སྙིང་པོའི་གནས་
མཆོག་དང༌། །དུས་གསུམ་རྒྱལ་བ་ཀུན་གྱི་སྣང་བརྙན་ངོ་མཚར་ཟླ་མེད་བགྲང་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཡས་མཆོག །བཞེངས་པའི་དགེ་འདིས་བསྟན་དང་བསྟན་འཛིན་སྦྱིན་བདག་ལྟོས་
བཅས་བུ་སློབ་ཚོགས། །དམིགས་ཡུལ་གཙོར་བྱས་མཐོང་ཐོས་དྲན་རེག་མཁའ་
མཉམ་རིགས་དྲུག་སེམས་ཅན་རྣམས། །དུས་འདི་ནས་བཟུང་ཇི་སྲིད་བྱང་ཆུབ་
སྙིང་པོ་མ་ཐོབ་བར་དུ་ནི། །མགོན་དང་སྐྱབས་དང་སྒྲོལ་བའི་དཔུང་གཉེན་དམ་
པར་རྟག་ཏུ་ཁྱེད་རྣམས་མཛོད། །ཕྱོགས་དུས་ཀུན་ཏུ་བསྟན་པ་རྣམ་དག་དར་ཞིང་
རྒྱས་ལ་ཡུན་དུ་བརྟན། །བསྟན་འཛིན་བླ་མ་དགེ་འདུན་རྣམས་ནི་རྣམ་དག་ཚུལ་
ཁྲིམས་གཙང་མར་སྤྱོད། །ཐོས་བསམ་སྒོམ་པ་རྟག་ཏུ་ལྷུར་ལེན་བཤད་སྒྲུབ་དུས་
འདའ་རྩེ་ གཅིག་མཐུན། །ས་བདག་རྒྱལ་པོ་བློན་པོའི་ཚོགས་ཀྱང་བྱམས་པའི་
སེམས་ཀྱིས་རང་ རང་འབངས། །ཆོག་ཤེས་སྤྱོད་པས་གཞན་ལ་མི་འཚེ་དཔའ་
མཛངས་རིགས་ལྡན་ཆོས་བཞིན་སྐྱོངས། །འཁོར་འབངས་རྣམས་ཀྱང་དགེ་བཅུས་
དུས་འདའ་འབྱོར་ལྡན་སྐྱིད་པས་མཛའ་ཞིང་མཐུན། །རྩི་ཤིང་ལྗོན་བཟང་མེ་ཏོག་
ལོ་ཐོག་འབྲས་བུ་གཏེར་སོགས་དགོས་འདོད་འཕེལ། །ཕྱུགས་རྣམས་ཀུན་ཀྱང་
གཟུགས་བཟང་མང་དུ་རྒྱས་ནས་རང་རང་བདེ་བར་སྤྱོད། །འདབ་ཆགས་ཚོགས་
ནི་ མཛེས་ པའི་ སྤུ་ སྡུག་ རབ་ཏུ་ གཡོ་ ཞིང་ སྐད་ སྙན་ སྒྲོག །སེང་གེ་གླང་ ཆེན་
གཏུམ་པོའི་ཚོགས་ཀྱང་གདུག་པའི་སེམས་ཞི་ཕན་ཚུན་བྱམས། །ལྷ་རྣམས་ངན་
འགྲོའི་འཇིགས་ བྲལ་ ལྷ་མིན་གཡུལ་ངོ་ཞི་ཞིང་བདེ་བར་གནས། །མི་རྣམས་
འདོད་གདུང་གིས་གཟིར་ བྱོལ་སོང་ བཀོལ་ སྤྱོད་ གྲང་དྲོའི་ ངལ་བ་དང༌། །ཡི་
དྭགས་རྣམས་ནི་བཀྲེས་སྐོམ་འཐབ་རྩོད་ རང་ལུས་མི་ཐེག་སྨྲེ་སྔགས་འདོན། །
འབར་ཞིང་བསད་དང་གཏུབས་པའི་སྡུག་བསྔལ་དེ་ལས་མྱུར་དུ་གྲོལ་གྱུར་ཅིག །
འཇིག་རྟེན་ཀུན་དང་ཁྱད་པར་འཛམ་གླིང་བོད་དང་བོད་ཆེན་ཕྱོགས་འདིར་ཡང་། །
- 16 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ནད་མཚོན་མུ་གེ་ སྐར་མདའ་ ས་གཡོས་ བྱད་ སྟེམས་འཁྲུལ་འཁོར་ཐོག་སེར་
འབབ། །འཇིགས་ པ་ ཆེན་ པོ་ བརྒྱད་ དང་ བཅུ་དྲུག་ དག་ དང་ གཞན་ ཡང་ ཉེར་
འཚེའི་ཚོགས། །རྣམ་པ་ཀུན་ཏུ་མྱུར་དུ་ཞི་ཞིང་བཟློག་པའི་ཕྲིན་ལས་མཛད་དུ་
གསོལ། །འདིས་མཚོན་ལེགས་བྱས་གང་ཡིན་མང་དུ་བསགས་པ་རབ་འབྱམས་
རྒྱ་མཚོ་ནི། །བསྲུབས་པའི་དགེ་བ་ལས་བྱུང་ཚ་ཟེར་ཅན་དང་བསིལ་ཟེར་བདག་
པོ་ཡིས། །སྲིད་པའི་མུན་པ་ཀུན་སེལ་པདྨའི་མཚོ་དང་ཀུ་མུད་རྒྱས་བྱེད་ལྟར། །
རྣམ་མཁྱེན་ཉི་ཟླའི་གོ་འཕང་ལྟ་བུར་བདག་སོགས་འགྲོ་རྣམས་སྤྱོད་པར་ཤོག །
ཅེས་སྡེ་དགེ་ལྷུན་གྲུབ་སྟེང་གི་བྱང་ཕྱོགས། ཟིལ་མོ་བདུད་རྩིའི་ཆབ་རྒྱུན་གཡས་
སྐོར་དུ་འབབ་པའི་འགྲམ་རྡོ་ཁོ་མར། ལྕང་ལོ་ཅན་གྱི་ཕོ་བྲང་ཆེན་པོ་དང་ཚུལ་
མཚུངས་པའི་གཙུག་ལག་ཁང་ཞིང་ཁམས་རྒྱ་མཚོ་ཞེས་བྱ་བའི་དཀར་ཆག་མཐོང་
བ་དོན་ལྡན་ཞེས་པ་འདི་ནི་དམ་པ་དུ་མའི་ཞབས་རྡུལ་གུས་པའི་སྒོ་ནས་སྤྱི་བོར་
ལེན་པ་ཤཱཀྱའི་དགེ་སློང་དཔལ་ལྡན་ཆོས་སྐྱོང་གིས་དཔལ་དུས་ཀྱི་འཁོར་ལོའི་རྩ་
རྒྱུད་གསུངས་པའི་དུས་ཆེན་ནག་པ་ཟླ་བའི་ཚེས་བཅོ་ལྔའི་ཉིན་དབུ་བརྩམས། དེ་
ཉིད་ཀྱི་ཚེས་ཉེར་གསུམ་ཟླ་བ་བྱ་སྤོའི་འགྲུབ་སྦྱོར་འཛོམ་ཚེ་གྲུབ་པར་སྦྱར་བར་
ཤིན་ཏུ་དགེ་བར་གྱུར་ཅིག །
ཅེས་པ་བརྩམས། དེ་ཉིད་དུ་ལོ་ལྟར་གྱི་བསྟན་སྲིད་སྤྱི་ལ་དམིགས་པའི་
སྒྲུབ་མཆོད་དང་མར་མེའི་རྟེན་དེ་གར་རྟག་འདུག་དགོས་པའི་ལྷ་གཉེར་དཔོན་
གཡོག་ལ་ཉེ་བར་མཁོ་བའི་རིགས་དང་སྒྲུབ་མཆོད་ཀྱི་སྐབས་སུ་དགོས་པའི་ཐབ་
ཆས་གདན་ཆས་གཉེར་ཁང་གི་དགོས་ཆ་སོགས་འདིར་མ་གསལ་བ་མ་དེབ་ཟུར་
དུ་བཀོལ་ཡོད་ཅིང༌། བར་སྐབས་དེར་སྨད་ཤོད་རྫོང་སར་དགོན་ངེད་རང་གི་
- 17-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བསྙེན་རྫོགས་ཀྱི་མཆེད་གྲོགས་ཕུན་ཚོགས་བསྟན་འཛིན་ཟེར་ བའི་དགེ་སློང་
བཟང་ངེས་ཞིག་ཡོད་པར། སྔོན་ནས་ནད་ཡུན་རིང་ཞིང་བབ་ལྕི་བས་མི་འཚོ་བའི་
ཐག་བཅད། ངེད་འབོད་བྱུང་བར་མྱུར་མགྱོགས་སུ་སོང་ཀུན་རིག་དབང་ཞག་
གསུམ་བར་དུ་བྱས་ཤིང༌། དེ་ཕྱོགས་ཀྱི་ ཕོ་བྲང་དགོན་པ་བཅས་ཀྱིས་འབུལ་
ཞབས་བཟང་ཞིང་། གཉེར་ཆེན་འབིར་ལུག་གི་ཚ་བོ་གཉེར་པ་བོད་གྱིས་ཅན་གྱི་
ཁྱིམ་དུ་དེ་ཞོར་བོས་པར་རྗེས་གནང་ཁ་ཤས་བྱས། ཞབས་ཏོག་འབུལ་བ་ཤིན་ཏུ་
ཆེ་བར་གདའ། དགེ་སློང་དེ་ཉིད་ཀྱིས་ཀྱང་སྐྱབས་འཇུག་ཞུ་རྟེན་ཇ་འཁོར་དྲུག་
སུམ་ཅུ་སྐོར་གྱི་རྩིས་བཟབས་པར་བྱིན། དེ་གར་ཡོད་སྐབས་ནི་མ་འདས་ཤིང་
ངེད་ཚུར་འོང་བའི་སྔ་དྲོ་དེ་མ་ཐག་འདས་སོང་ཚུལ་ལམ་དུ་ཞུགས་འཕྲལ་གནས་
ཚུལ་བཏང་བྱུང་བར། ཕོ་བྲང་གི་དབོན་དགེ་ལེགས་དང༌། བླ་དགོན་གྱི་སྐྱེལ་མིའི་
མཚམས་དེ་ག་ནས་འཕོ་བ་རྒྱང་འཕོ་ཞིག་བྱས། དེར་འོང་བའི་སྐྱེལ་མི་རྣམས་ལ་
དད་རྟེན་དང་སྐྱེས་དར་བཟབས་པར་ཕུལ་ཏེ་རིམ་གྱིས་ལྷུན་གྲུབ་སྟེང་དུ་འོང་།
འདས་པ་དེ་ཉིད་ལ་ཁྱིམ་ཚང་སེར་སྐྱ་རྣམས་ཀྱིས་དགེ་ལས་ཤིན་ཏུ་ཆེ་བ་བྱས་
སོང་། ཆུ་ཕག་ཟླ་བ་དྲུག་པའི་ནང་དུ་ལྷ་ལྡན་ནས་མིའི་བདག་ཉིད་བསོད་ནམས་
མགོན་པོ་ཡུམ་སྲས་ལྷན་རྒྱས་གེགས་མེད་ནས་ཕྱིར་ཕེབས་ཚུལ་གྱི་བང་ཆེན་ལྷ་
ལུང་ཁུག་ཏུ་པདྨ་དོན་གྲུབ་ཅན་འབྱོར་པར། སྡེ་དགེ་བླ་མ་རྣམ་གཉིས་མ་ཡུམ་མ་
བཅས་ ཡོན་ མཆོད་ ལྷན་ རྒྱས་ ཆིབས་བསུར་ མཁར་ མདོར་ ཕེབས། བློ་གྲོས་ ཁུ་
དབོན་གྱིས་གསོལ་སྟོན་དང་འབུལ་བ་རྒྱས་པར་མཆིས། རིམ་གྱིས་དཀར་པོ་ལ་
བརྒལ་ཏེ་མདོར་ཆུ་སྨད་རི་མདའི་སྣ་རུ་ཕེབས། གཞན་ཡང་མངའ་ཞབས་ཀྱི་བླ་
མ་ དགོན་ པ། རྫོང་ བཞུགས། མི་དྲག །སྟོད་ སྨད་ ཀྱི་ དཔོན་ རིགས་ དགོན་ པ་
- 18 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བཅས་ནས་ཆིབས་བསུ་བ་སུམ་བརྒྱར་ཉེ་བ་འདུག །ཞག་བཅུ་སྐོར་ཙམ་ནས་
དབོན་རྗེ་ལྷོ་ལམ་ནས་བརྒྱུད་དེ་ཕེབས་བྱུང་བར་ཆིབས་བསུ་མཇལ་དར་སོགས་
མཛད་སོང་། ངེད་རང་དེ་ཉིན་སྒར་ཐོག་ཏུ་བསྡད་ནས་གསོལ་ཚིགས་ཐོག་མཇལ་
ཕྲད་ཞུས་ཤིང༌། ཡོན་མཆོད་རྣམས་ཕན་ཚུན་དུ་ཁམས་འདྲི་དང་བཅས་པ་མཛད་
སྐབས་གློ་བུར་དུ་ཆར་ཆེ་བ་ཞིག་བབས་བྱུང་བའང་རྟེན་འབྲེལ་ཆེ་བར་ཤེས། ཕྱི་
ཉིན་རི་མདའི་སྣ་རུ་བྱོན་ཏེ་ཞག་གསུམ་བཞུགས། ཡུམ་སྲས་རྣམས་ཀྱིས་གསོལ་
སྟོན་ཞིག་ཐམས་ཅད་ལ་གནང་ཞིང་། དེ་མཚམས་ངེད་རང་གིས་དབུས་ཕྱོགས་སུ་
དབོན་པོ་དཔོན་གཡོག་བཏང་ཡོད་པའི་མདུན་ནས་ཡར་ལམ་གེགས་མེད་ཀྱིས་
བདེ་བར་སླེབས་ཡོད་ཚུལ་དང༌། ཇི་ལྟར་དགོས་པའི་དོན་རྣམས་ཐམས་ཅད་གྲུབ་
ཚུལ། གངས་ཁྲོད་ཀྱི་བསྟན་འཛིན་མཆོད་ཡོན་གཙོས་སྤྱི་སྒོས་ཐམས་ཅད་ལ་ཡར་
སོ་སོར་ཞུ་ཡིག་ཕུལ་བ་དང༌། མཆོད་འབུལ་མང་འགྱེད་ཕུལ་བའི་འབྱོར་ལན་གྱི་
རིགས་རྣམས་བཅས་མར་སྐྱེལ་དུ་བྱུང་བའི་གཉེར་པ་ཀུན་དགའ་དཔལ་ལྡན་
དཔོན་གཡོག་དང་། ངེད་རང་དང་ཐུག་ཏུ་ཚོང་དཔོན་རབ་བརྟན་བཅས་དབུས་པ་
ཕྱིར་འོང་རྣམས་འབྱོར་ཞིང་། དེ་དང་མཉམ་པར་བཀྲ་ཤིས་ལྡེམ་པའི་མཛོད་ཕྱག་
མཛོད་བཟང་ པོ་ བཅས་ ཀྱང་ ཕེབས། དེ་གར་ངེད་རང་གིས་སེར་ སྐྱ་ བྱིང་ དང་
འབྲོག་པ་རྣམས་ལའང་དབང་འབྲེལ་ཉིན་གསུམ་བྱས། ཡུལ་དེའི་གཞི་བདག་ཕྱུ་
ལྷ་ཆེན་རྡོ་རྗེ་དྲིལ་དཀར་ཞེས་པ་རྩུབ་འགྱུར་ཆེ་ཞིང་ཐམས་ཅད་ཀྱིས་ཐོག་སེར་
སྔར་ནས་འོང་ཚུལ་གྱི་བག་ཚ་ཟེར་རུང༌། དེར་འདུག་པའི་སྐབས་ཐམས་ཅད་དུ་
ཡུལ་གཞིས་བཟང་ཞིང་དགེ་མཚན་ཆེ་བར་བྱུང༌། ཐུགས་བྲེལ་དང་བསྟུན་པའི་
ཞག་ཤས་འགོར་སོང་། དེ་ནས་འཛམ་ཐོག་མ་ཡུམ་སྲས་ནི་རི་མདའ་བརྒྱུད་དེ་
- 19 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
འཛམ་ཐོག་ཕོ་བྲང་དུ་ཕེབས། ངེད་ཡོན་མཆོད་གཞི་བྱེས་བསྡོམས་པ་ཐམས་ཅད་
དགེ་ཡག་ནང་བརྒྱུད་དེ་དབོན་སྟོད་དུ་ཕེབས་ནས་ཞག་ཤས་བཞུགས། དེ་རྒྱབ་
གཟའ་སྐར་བཟང་བ་ཞིག་གི་ཉིན་བཀྲ་ཤིས་ལྟེམ་དུ་ཕེབས་ནས་ཞག་ཤས་གཞི་
བྱེས་འཛོམས་པའི་ལེགས་གསོལ་གཏང་རག་ལྟ་བུར་གླུ་བྲོ་མང་པོ་མཛད་ཅིང་།
ཐུགས་བྲེལ་འདི་ཆོད་རང་མེད་པ་ནས་ཡུན་རིང་ཞིག་བཞུགས་སོང་། ངེད་རང་
དཔོན་གཡོག་རྣམ་ལ་ཞབས་ཏོག་ནི་རྒྱ་ཆེ་བ་འདུག་རུང་། དོན་འདི་ཡིན་འདི་བྱས་
རང་ཆེས་ཆེར་མེད་པ་ཞིག་འོང་བ་འདྲ་བས། དགོངས་པ་ཞུས་ནས་སྔོན་དུ་དགོན་
ཆེན་ལ་འོང་ན་ལེགས་ སྙམ་རུང༌། དབོན་རྗེ་རྣམས་ ཀྱིས་ཡོན་མཆོད་ཟུང་ལ་
དབུས་ཕེབས་ ཀྱི་སྐྱེས་མ་གནང་དགོས་ཚུལ་ གྱིས་སླར་ཡང་ནན་གྱིས་བཀའ་
ཕེབས་ལྟར་ཞག་ཤས་འདུག་དགོས་བྱུང་བར། དཔོན་རྗེ་རྣམས་ལ་རྗེས་གནང་ཁ་
ཤས་ཕུལ་ཐོག །
ཁམས་པའི་སྐད་དུ་ལ་འབབ་ཟེར་ཞིང་བོད་པའི་ལུགས་ལ་སྐྱོས་མ་ཟེར་བ་
གང་ལྟར་བདག་ཅག་ལའང་བཀྲས་བཏགས། དར། གོས་ཆེན། དངུལ་སྲང་ཉི་ཤུ་
རྩ་ལྔ། རྒྱ་ཟམ། མགོ་སྣམ། ཕྲུག །རྟ། མཛོ་གཡག་མང་བ་དང་། དཔོན་མོ་ཚེ་རིང་
ལགས་ཀྱི་སྐུ་དྲུང་ནས་ཀྱང་སྒེར་དུ་བཀྲས་བཏགས། དངུལ་ལྔ་བཅུ་མ། གོས་ཆེན།
ལིང་རས་སྣམ་ཕྲུག་སོགས་དཔག་མེད་གནང་། ཕར་མཇལ་དར་སྔ་མགྱོགས་སུ་རྣམ་
གྲངས་བསྡུས་ཙམ་རེ་ཕུལ། དེ་ནས་ཡོན་མཆོད་ལྷན་དུ་དགོན་ཆེན་དུ་ཕེབས། དེ་
གའི་འོས་བབ་ཀྱི་བྲེལ་བ་རྣམས་དང༌། མདུན་ཆེན་ལ་ངེད་རང་གིས་དབུས་པ་
ཕྱིར་འབྱོར་གྱི་ལ་རོང་རྟེན་མཚོན་བྱེད་ཙམ་དུ་རྣམ་གྲངས་སྤུས་ལེགས་དགུ་ཚན་
གསུམ་དང༌། རྗེས་གནང་ཁ་ཤས་ཕུལ། རེ་ཞིག་ནས་དཔོན་རྗེ་གཉིས་སྐུ་འཁོར་
- 20 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
གང་དྲག་ རིགས་བཅས་ལྷུན་གྲུབ་སྟེང་ དུ་ སྐུ་ ཕྱག་ཕེབས་ པས། བླ་བྲང་ནས་
གསོལ་སྟོན་ཡོན་མཆོད་ཟུང་འབྲེལ་དུ་སྩལ། ངེད་རང་གིས་ཀྱང་ཕན་གླིང་བླ་བྲང་
དུ་ གདན་དྲངས། རྗེས་གནང་ གསུམ་ ཙམ་ དང༌ ། གསོལ་ སྟོན་ གྱི་ ཐོག་ དབུས་
ཕྱོགས་ནས་སྐུ་འཁོར་ཚང་མ་གེགས་མེད་ཀྱིས་བཞེད་དོན་ལྷུན་གྲུབ་ཏུ་ཕེབས་པ་
དང༌། གཞིར་བཞུགས་ཚང་མ་སྐུ་ཁམས་བཟང་བ་སོགས་ཡོན་མཆོད་ཐམས་ཅད་
ཞལ་འཛོམ་གྱི་དགེ་མཚན་དཔག་མེད་བྱུང་བའི་ལེགས་གསོལ་དུ་བཀྲས་དར།
དངུལ་ རྡེའུ་ ཚད་ གཅིག །གསེར་ སྲང་ གང་ ། དར་ གོས་ རས་ གསུམ། སྦུ་ ཧར།
གཅན་གཟན་གྱི་རིགས། ཆིབས་ཆིབས་རོལ་བཅས་རྣམ་གྲངས་དགུ་ཚན་གསུམ་
དང༌། དཔོན་མོའི་ སྐུ་ ཞབས་སུའང་ དགུ་ ཚན་གཅིག །ཞབས་ ཕྱི་བྱིངས་ལའང་
འོས་སུ་བབ་པ་བཅས་ཕུལ། སྟོན་གྱི་བྲེལ་བ་རྣམས་རིམ་གྱིས་གྲུབ་མཚམས་ཡོན་
མཆོད་ལོ་ལྟར་གྱི་ཐོག་སྡུད་དུ་ཕེབས། བླ་མ་དགོན་སྡེ་རྫོང་སྡོད་མི་སྡེ་རྣམས་ཀྱིས་
སྣེ་ལེན་བཟབས་ཤིང་སོ་སོར་ཆོས་དང་ཟང་ཟིང་གི་དངོས་པོས་ཕན་གདགས་པ་
སོགས་སྐབས་སུ་གང་བབ་ཞུས། རིམ་གྱིས་ལྷུན་གྲུབ་སྟེང་དུ་ཕེབས། དེ་ལོའི་
བསྟན་རིམ་དྲུག་ཅུ་ཆེན་མོར་གྲགས་པའི་ཚོགས་ལ་བསྡད། སྒྲུབ་མཆོད་ཆེན་མོའི་
ཚོགས་དབུར་འདུག་དགོས་པ་དགོངས་ཁྲོལ་ཞུས། བྱི་ལོ་སར་པའི་ལོ་གསར་གྱི་
དགའ་སྟོན་དུ་སོང་། གནམ་ལོ་དེ་ཉིད་ཀྱི་བསྟན་སྲིད་མཐའ་དག་ལ་དམིགས་
པའི་ངེད་རང་གིས་འདུས་ཚོགས་རིན་པོ་ཆེ་དང༌། རྙིང་མའི་བླ་དགེ་ཁག །སྔགས་
པ། ཨ་མཆོད་བཅས་བརྒྱ་ཕྲག་བཅུ་གཉིས་ལྷག་ཙམ་ལ་རིམ་གྲོ་དགོས་རིགས་
རྣམས་ སྔར་བཞིན་ཞུས། དེ་མཚམས་བསྙེན་ པ་ གཏོར་བསྔོ་བརྒྱ་ རྩའི་ རིམ་པ་
སོགས་ལོ་གོང་བཞིན་དང་། སྦྱིན་བདག་ཆེན་པོ་སྐུ་མཆེད་ཀྱིས་གཙོས་བསྟན་སྲིད་
- 21 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
སྤྱི་ལ་གེགས་ཆག་ཡོད་མེད་ཆོས་སྲུང་དཔང་པོར་བརྟག་པའི་རིམ་པ་ཞུས་པར།
དེ་ལོ་བརྟག་པ་སོགས་ཉེས་འགལ་མེད་པར་བབ་རུང༌། ཆོས་སྲིད་ལ་གང་ཕན་གྱི་
སྐུ་རིམ་ཞབས་བརྟན་ཞི་དྲག་གང་དགོས་དགོན་སྡེ་མཐའ་དག་ལ་མཛད་དགོས་
ཚུལ་སྙན་སྒྲོལ་དུ་ཕུལ་བ་ལྟར། ཆོས་རྒྱལ་ཆེན་པོའི་ཞལ་བཀོད་ཀྱིས་རྒྱས་པར་
གྲུབ་པར་མཛད། དགོན་དེ་རང་དུ་མེད་ཀྱང་ཕོ་བྲང་ཟུར་པ་མཛེས་བཀྲ་ཤིས་ཆོས་
རྫོང་དུ་ལོ་ལྟར་གྱིས་མགོན་པོ་དྲུག་ཅུ་ཞིག་ཡོད་པ་ལོ་ཤས་ལུས་འདུག་པར་དེ་ལོ་
ན་རིམ་གྱིས་སྐུ་རིམ་ལ་བཙུགས་པ་ལེགས་ཚུལ་ཞུས་པས། ཕྱིས་སུ་མ་ཆགས་
པར་སྔར་བཞིན་ཚུགས་སོང་བས་ཤིན་ཏུ་དགེ་མཚན་ཆེ་བ་ཞིག་བྱུང༌། དེ་མཚམས་
བཀྲ་ཤིས་ལྟེམ་དུ་ལོ་གསར་གྱི་ཟླ་བ་དང་པོའི་ཚེས་བདུན་ལ་སོང་ཞིང་ཕོ་བྲང་
དཔལ་འབྱོར་གླིང་དུ་དཔོན་དཔོན་མོ་ལྷན་རྒྱས་སུ་དབང་བཀའ་བྱིན་རླབས་གང་
དགོས་ཕུལ། ལྷག་པར་གཟའ་སྐར་བཟང་ཉིན་ཞིག་བཀྲ་ཤིས་ལྟེམ་དུ་སོང་ནས་
སྲས་ཆོས་སྐྱོང་མགོན་པོར་དབང་ཕུལ་བའི་རྟེན་འབྲེལ་གྱི་ཐོག་མར་རིམ་པ་ལྟར་
སྒྲོལ་དཀར་ཡིད་བཞིན་འཁོར་ལོ། ཚེ་དཔག་མེད་ལྷ་དགུ། དཔལ་འཆི་བདག་
འཇོམས་པ། ཀྱེ་རྡོ་རྗེའི་རྒྱུ་དབང་དང་ལམ་དབང་། གུར་མགོན་ལྷ་བརྒྱད། བསྙེན་
དུས་ཀྱི་མགོན་པོ། མཇུག་ཏུ་ཚེ་དབང་གྲུབ་ཐོབ་ལྕགས་ཟམ་པའི་ལུགས་སོགས་
ཕུལ་བས། རྒྱུད་དབང་གི་སྟ་གོན་གྱི་ནུབ་མོར་ཟིལ་ཆུ་འདྲ་བའི་ཆུ་ཞིག་ལ་ཟམ་པ་
ཤིན་ཏུ་ཆེ་བ་ཞིག་བཙུགས་པའི་འོག་ཏུ་ཆུ་ཁམ་ཁམ་ཆེ་བར་འབབ་པར། དེ་ལས་
མི་མང་པོ་བསྒྲལ་ཏེ་ཕ་རིའི་སྤང་ཐོག་བདེ་བར་བསྐྱལ་བ་དང༌། ཁྱད་པར་ཨེ་ཝཾ་
ཐར་རྩེའི་གཡབ་ཁྲར་ཁྲི་མཐོན་པོ་ཞིག་ན་མཁན་ཆེན་ནམ་མཁའ་བསམ་འགྲུབ་
བཞུགས། དེའི་འགྲམ་ན་ངེད་རང་འདུག་པའི་མདུན་ན་མཆོད་སྟེགས་མཐོན་པོའི་
- 22 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཁ་ལ་མཆོད་གཏོར་མང་པོ་བཤམས། དཔལ་མགོན་ཞལ་གྱི་རྡོ་ནག་སྟེང་ན་ནས་
དཀར་གྱི་ཚོམ་བུ་གཙོ་འཁོར་ལྔ་བཀོད་འདུག ། དེའི་ཉེ་ལོགས་ན་གདན་སེར་པོ་
བཟང་པོ་ཞིག་གི་ཐོག་ན་དཔོན་བསོད་ནམས་མགོན་པོ་དང་ སྲས་པོ་གཉིས་
བཞུགས་འདུག་པར་ཐར་རྩེ་མཁན་ཆེན་ནས་བཀྲ་ཤིས་ཀྱི་མེ་ཏོག་འཐོར་ཞིང༌།
ངེད་རང་གིས་མགོན་པོའི་རྡོ་ནག་དེ་སྲས་པོའི་ཕྱག་ཏུ་ཕུལ་བ་ཞིག་རྨིས་པས་སྲས་
པོ་དེ་སྐུ་ཚེ་མཐར་སོན་ན་སྐུ་བསོད་ཆེ་བ་དང་ཁྱད་པར་དཔལ་ཞིང་སྐྱོང་དབང་
པོས་འགོ་བ་ཞིག་ངེས་པར་འོང་འདུག །དཔྱིད་དུས་ཀྱི་བྲེལ་པ་གང་དགོས་དང་
དབང་ལུང་ཕྲན་བུའི་རིགས་ཀྱང་བྱས། དེ་ལོའི་ཟླ་བ་ལྔ་པའི་ནང་དུ་རྡོ་ཁོའི་ལྷ་
ཁང་གི་མཇུག་གི་བྱ་བ་གང་དགོས་ཐམས་ཅད་གྲུབ། དེ་སྐབས་ཨ་མདོ་རྔ་པ་ནས་
དཔལ་ན་ལེནྡྲའི་བསྟན་འཛིན་ ཨ་ལི་ཆོས་རྗེ་དཔོན་གཡོག་བཀའ་འགྱུར་དང་
བསྟན་འགྱུར་རིན་པོ་ཆེ་གདན་འདྲེན་དུ་ཕེབས་བྱུང་བས། ངེད་ལ་ཡང་འབུལ་བ་
རྣམ་གྲངས་བརྒྱ་ཕྲག་ལྷག་ཙམ་སྩལ་ཞིང༌། དབང་དང་རྗེས་གནང་གང་དགོས་
རྣམས་ཕུལ་བ་དང༌། ཞབས་ཕྱི་རོགས་དན་ཡང་གང་འགྲུབ་ཞུས། ཡང་དེ་རྒྱབ་
ཀྱང་ཕེབས་བྱུང་བར་གོང་བཞིན་ལུགས་གཉིས་ཀྱི་བཀུར་གཟོས་རྒྱས་པར་ཕུལ།
མཚོ་ཁ་ནས་དཱ་ལེན་ཧུ་ཐོག་དུའི་གཉེར་པ་ཕེབས་བྱུང་བ་དེས་ཀྱང་དད་འདུན་
བཟང་ཞིང་དབང་དང་བརྟག་ཞུས་ཀྱི་རིམ་པ་རྣམས་ཕུལ། སོས་ཀ་ཆར་ཅུང་ཟད་
དཀོན་པའི་སྟབས་དང་ཡུལ་ཕྱོགས་དེ་ཉིད་ལ་དགེ་ཕྱིར་ཆུ་མིག་ཆུ་ནག་མར་
གྲགས་པ་དང་རྡོ་ཁོའི་ལྷ་ཁང་ལྟག་ཏུ་ཀླུའི་ཁང་བཟང་རེ་རེའི་ནང་དུའང་སངས་
རྒྱས་ཀླུ་དབང་རྒྱལ་པོའི་བུམ་པ་རེ་དང་ཀླུ་བུམ་དགུ་རེ་ལག་ལེན་རྣམ་པར་དག་
པས་བསྐྲུན་ཏེ་བཞུགས་སུ་གསོལ། དེའི་ཞོར་ལ་ཆར་འབེབས་རེ་བྱས་པས་རྨི་
- 23 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལྟས་འདི་ལྟར་མཆིས་ཏེ། ཆར་འབེབས་སུ་སླེབས་ནུབ་བན་རྒན་སེ་བོ་ཞིག་བྱུང་
སྟེ་ཁྱོད་བསྟན་འགྲོའི་དོན་དུ་ཆར་ཕབ་པར་བྱོན་པ་འོ་མི་བརྒྱལ་ལམ་ཟེར་བ་བྱུང་
བས། དེ་སྐབས་ཀྱང་བབ་ཅིང་ཆར་དབབ་ཏུ་འགྲོ་བའི་ཚེ་ཡང་ངེས་པར་འབབ་པ་
ཞིག་ འོང་ བར་ འདུག །བྱི་ལོར་ ས་ ངོར་ གཉིས་ སུ་ འཚམ་ ཞུ་ དང་ མང་ འགྱེད།
དཔལ་འགྲུབ་ཀྱི་དུས་ཇ་རྟེན་དང་ཁྱད་པར་བྱམས་པ་བསོད་ནམས་བཟང་པོའི་
ཞལ་སྔ་རུ་ཞལ་ བཞུགས་ ཀྱི་ཞབས་བརྟན་ སྐུ་རིམ་དང༌། མ་འོངས་པའི་དུས་
བསྟན་ལ་དམིགས་ཏེ་སྔ་ཕྱིར་ཇ་འཁོར་དྲུག་བརྒྱ་དང་བཅུ་གསུམ་ཙམ་དང༌། གྲྭ་
ཚང་ཁག་གཞན་ལ་ཡང་འོས་བབ་ཀྱིས་ཡི་གེ་རྟེན་བཅས་ཕུལ་བ་ལ་ཀརྨ་ཅན་
བརྫ་ངས་བརྡར་བྱས། དེ་མཚམས་ངེད་རང་ཁྲོ་ཟེར་བའི་ཡུལ་དེའི་སེར་སྐྱ་རྣམས་
ཀྱིས་འབོད་པར་སོང༌། རྫོང་ཆེན་འགོ་པ་དང་འཁོར་ལོ་མདོའི་བླ་མ་དགེ་འདུན་
རྣམས་ལ་ དབང་དང༌ ། གསར་ བུའི་ རིགས་ལ་ རབ་བྱུང་གང་དགོས། ཡུལ་དེ་
རྣམས་ལ་རྗེས་གནང་བྱིན་རླབས། སྐྱབས་སྡོམ་བྱང་འདབ་གང་དགོས་བྱས་པས་
འབུལ་བ་བཟང་ཞིང་། ཡང་དེ་སྐབས་ནུབ་གཅིག་ངེད་རང་རབ་བརྟན་ཕོ་བྲང་གི་
ཕྱོགས་ཀྱི་ཚུ་རི་ན་ཡོད་པས་དཔོན་མོ་ཚེ་དབང་ལྷ་མོ་དེ་ཉིད་ཞབས་ཕྱི་སུ་ཡང་
མེད་པར། མནབས་སློག་རྙིང་སོང་ཧྲུལ་བོ་ཞིག་གྱོན་པར་མཛད། འབྲི་ཆུ་དམར་
ནག་ཤིན་ཏུ་ཆེ་བ་ཞིག་བརྒལ་ཏེ་བྱོན་སོང་བ་རྨིས། ཕྱི་ཉིན་མཆོད་དཔོན་ཕྱག་
མཛོད་རྣམས་ལ་འདི་ལྟར་བྱུང་བས་མི་ལེགས་པ་ཞིག་ཡིན་འདྲ་ཞེས་གླེང་མོ་བྱས།
དེ་ཞོར་ཟིལ་ཁྲོམ་རྡོ་རྗེ་གཡུང་དྲུང་ཞེས་པའི་ཟོ་དོར་གྱི་གནས་ལ་སྒོ་སྲོག་ཡིན་
ཟེར་བ་རུ་སོང་བར་ཞག་གཅིག་བསྡད། བསང་མཆོད་དང་གཏེར་བུམ་ཕུལ་བས་
དགེས་ཤིང་ཡུལ་དེར་སད་སེར་ཡུན་རིང་དུ་ཞི་བར་གྱུར་པ་སོགས་ཕྱིས་སུ་དགེ་
- 24 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཚན་ཆེ་བ་བྱུང༌། དེ་ནས་སྒ་ལེན་སྟེང་དུ་འབོད་པས་རིམ་གྱིས་སོང་། དགོན་
པས་རྟ་བསུ་སེར་ཕྲེང་ དར་འཕྱར་གྱི་རིམ་པ་དང་ ཇ་ཞུས་མཇལ་དར་ སྣེ་ལེན་
བཟབས། དེའི་ཕྱི་ཉིན་ནས་དགོན་པར་དབང་བཀའ་གང་དགོས་ཕུལ་རྩིས་ཡིན་
རུང་རྒྱུ་དབང་ཚུགས་པའི་ནུབ་མོ་སྡེ་དགེ་བླ་མ་རྣམ་གཉིས་ཀྱི་མ་ཡུམ་ཚེ་དབང་ལྷ་
མོ་དཔལ་སྤུངས་སུ་ཕེབས་ནས་དབང་ཆོས་ཞུ་བ་དང༌། དེ་ཞོར་སྐུ་ལུས་ཀྱི་སྨན་
དཔྱད་མཛད་རྩིས་ལ། གློ་བུར་དུ་བསྙུང་གཞི་ཆེ་བས་ངེད་འབོད་དུ་འོང་བ་དང་
དབང་ཚན་གཅིག་གི་ཐོག་ནས་བཤོལ་དགོས་བྱུང་། སང་ཅི་སྔར་འགྲོ་བཞིན་ཡོད་
པ་དེ་འཕྲལ་གསར་དུ་བང་ཆེན་སླེབས་ནས་འདས་སོང་ཚུལ་བྱུང་བར་ཚ་དྲག་
གིས་སོང་སྟེ་ལྷ་མདོར་ལམ་ཞག་གཅིག་བྱས། སྒར་པ་སྒ་ལེན་སྟེང་དུ་བསྡད། ཕྱི་
ཉིན་ཕར་ལམ་མེ་ལིང་སྒར་ཐོག་ནས་ སྲས་ལྕམ་དྲལ་བཞུགས་པ་དང་མཇལ་
འཕྲད་ཀྱི་ཐོག་འདུས་བྱས་ལ་སྙིང་པོ་མེད་ཚུལ་དང༌། ཞིང་ཕེབས་ལ་འཕྲལ་ཡུན་
དུ་དགོངས་རྫོགས་གང་དྲག་གི་ཞལ་བཀོད་དགོས་ཚུལ་རྣམས་ཞུས་ནས་དཔལ་
སྤངས་སུ་སོང་། རྟ་བསུས་སོགས་ལ་མགྲོན་གཉེར་ཆོས་དར་བཅས་ཕེབས་ནས་
ད་ལམ་ཁྱེད་འོང་བར་སེར་ཕྲེང་སོགས་ཟབ་རྒྱས་དགོས་པ་དེ་བཞིན་ཡིན་མོད།
འོན་ཀྱང་ད་ལམ་གྱི་སྐབས་མ་བདེ་བ་འདི་ལྟར་བྱུང་བར་བརྟེན་དེ་ལྟར་སྟབས་མ་
འགྲིགས་ཚུལ་གྱི་བཀའ་ཕེབས་བཅས་ཀྱང་གནང་ཞིང་དགོན་དེ་ཉིད་དུ་སོང་། གྲྭ་
ཤག་ཟུར་པ་ཞིག་ཏུ་གནས་མལ་བཅས་ཐོབ། དཔལ་སྤུངས་བླ་བྲང་ནས་སྣེ་ལེན་
བཟབས་པར་མཛད། དེའི་ཕྱི་ཉིན་སྐུ་ཞབས་སི་ཏུ་སྤྲུལ་པའི་སྐུ་དང་དཔོན་སློབ་
མཇལ་འཕྲད་དུ་སོང་། བདག་ཅག་ ལའང་ མཇལ་ དར་ རྩེ་ སྤྲོད་དང་ ཕྱག་ ལེན་
སོགས་བཀུར་གཟོས་ཆེ་ཞིང་དཔོན་སློབ་ཐུགས་ནང་གཤིན་པའི་གསུང་འཕྲོས་ཁ་
- 25 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཤས་དང་གསོལ་ཆས་བཟབས་པར་གནང༌། དེ་ཉིན་ནས་བཟུང་ངེད་རང་དཔོན་
སློབ་ཀྱིས་ བཅོམ་ ལྡན་འདས་ངན་སོང་ཐམས་ཅད་ཡོངས་སུ་སྦྱོང་བའི་དཀྱིལ་
འཁོར་ཆེན་པོ་ཞལ་ཕྱེས་ཏེ་བསྙེན་ཆོག་སྦྲགས་མ་དང༌། ཉིན་རེ་བཞིན་གྱིས་སྐུ་
གདུང་ལ་དབང་ཁྲུས་ཆོག་རྒྱས་པ་དང༌། བསྟན་པའི་གསལ་བྱེད་དམ་པ་སི་ཏུ་
དཔོན་སློབ་ནས་རྡོ་རྗེ་ཕག་མོ་ལ་བརྟེན་པའི་རྒྱལ་བ་རྒྱ་མཚོའི་གསུང་ཆོག་དང་
དབང་ཁྲུས་བཅས། བླ་མཁྱེན་སྟོང་ནག་སྐུ་སྐྱེའི་གཟིམས་ཁང་དུ་དཔོན་མོ་དེ་ཉིད་
འདས་ས་ཡིན་འདུག་གཤིས་ གསུང་ཆོག་གི་ རིམ་པ་རྣམས་དེར་ མཛད། རིམ་
པས་གྲུབ་འཕྲལ་སོ་སོར་གནས་ཁང་དུ་བྱོན།
དེ
སྡེ་དགེ་བླ་བྲང་ནས་སྐུ་ཚབ་ཕྱག་མཛོད་ཨ་སྲུང་དང་། གཉེར་ཆེན་དར་རྒྱས་
གྲོག་མ་རྣམས་ཕེབས་ནས་བསྙེན་བཀུར་གྲོགས་དན་ཀྱང་བཟང་བར་གདའ། དེ་
མཚམས་གཟའ་སྐར་དང་བསྟུན་པའི་བླ་མ་རྣམ་གཉིས་ཀྱིས་རང་རང་གི་ཆོ་གའི་
ཕྱག་ལེན་གྱི་སྟེང་ནས་མེ་མཆོད་ཕུལ་བར། དེ་སྐབས་ཟླ་བ་བདུན་པའི་ནང་ཡིན་
རུང་གེགས་དང་ཉེར་འཚེ་མེད་པར་གནམ་གཤིས་འཇམ་པ་སོགས་དང་ལག་ལེན་
གང་ཅིར་འཇུག་པ་བདེ་བ་བྱུང་། རིམ་གྱིས་སོ་སོས་རུས་སྒྲུབ་འདུལ་སྦྱོང་མཐར་
ཕྱིན་ནས། སཱཙྪ་འདེབས་པར་ལྕགས་ར་བསམ་འགྲུབ་རྩེ་ནས་དགེ་སློང་བསྙེན་
སོང་སུམ་ཅུ་སྐོར་དང༌། ངེད་རང་དཔོན་སློབ་རྣམས་ཀྱིས་ཀྱང་རབ་གནས་བཀྲ་
ཤིས་པར་གྲུབ་པར་ཞུས། ཁང་བུ་བརྩེགས་པ་ཞིག་བྱུང་ན་འདས་བཞུགས་གང་
ལ་ཡང་ལེགས་གཞི་ཆེ་སྙམ་སྟེ། ལྷུན་གྲུབ་སྟེང་དང་ཉེ་བའི་མདུང་རྩེར་བཞེངས་
དགོས་ ཚུལ་ཀྱང་ ཞུས། དཔལ་ སྤུངས་ འདུས་ ཚོགས་ སུ་ སེང་ གདོང་ མའི་རྗེས་
གནང་ཞིག་ཕུལ། དེ་ཉིན་ནམ་མཁའ་གློ་བུར་དུ་འཚུབས་ཤིང་ཐོག་སེར་འདྲ་མོ་
- 26 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཞིག་བྱུང་རུང་ཉེས་འགལ་ནི་མ་མཆིས། དཔལ་སྤུངས་བླ་བྲང་ནས་གསོལ་སྟོན་
བཟབས་ཤིང་གནང་སྦྱིན་གྱི་རིམ་པ་རྒྱས་པར་སྩལ། འདུས་ཚོགས་སྤྱི་ནས་ཀྱང་
རྣམ་གྲངས་དགུ་ཚན་སོགས་གནང་བཞིན། གཙོ་བོར་བླ་བྲང་དུ་འབུལ་མཚོན་
རྣམ་གྲངས་བཅུ་གསུམ་ཙམ་དང༌། གྲྭ་མང་ལ་ཡང་འོས་བབ་ཀྱི་སྐུ་རིམ་རྟེན་ཟབ་
རྒྱས་ཕུལ་ནས་དེ་མཚམས་འཛམ་ཐོག་ཕོ་བྲང་དུ་དགུང་ཞག་དངོས་གཞི་བཟུང་
བར་མཛད་པར་བདག་ཀྱང་འོང་དགོས་ཚུལ་ཕེབས་པར་སོང་། ཞག་བདུན་གྱི་
བར་ཆོ་གའི་ཞབས་ཕྱི་བསྒྲུབས་ནས། མདུན་ཆེན་གྱི་སྐུ་འཁྲིས་སུ་འགྲོ་དགོས་
ཚུལ་སྙན་སྒྲོན་ཕུལ་ཏེ་དགོངས་ཁྲོལ་ཞུས། ལྕམ་དྲལ་མདུན་ནས་གསོལ་ཆས་ཀྱི་
རིགས་རྒྱས་ པ་དང༌། ཞིང་ ཕེབས་ས་ འཛིན་དབང་མོ་ ཉིད་ ཀྱི་ཐུགས་དགོངས་
རྫོགས་པའི་ཕྱིར་བདག་ཅག་ལ་དངོས་ཚོགས་དཔག་མེད་གནང་བའི་ཐོག་མར་
བཀྲས་བཏགས། དངུལ་རྡེའུ་ཚད། སྨན་ཡུག །ལིང་གི་རིགས། གོས་ཆེན་མཛོད་
གོས་ཀྱི་རིགས། མཆོད་ཆའི་རིགས། ན་བཟའ། རྒྱ་ རས་དཀར་དམར། མགོ་སྣམ།
སྦུ་ཧར། ཕྲུག་སྣམ། གཅན་གཟན་ གྱི་ རིགས། ཇ་འཁོར་དྲུག་སུམ་ཅུ། ཆིབས་ སྒོ་
འཁོར་ ཚང་ མ་ ཆིབས་ རོལ་ བཅས། དྲེའུ མཛོ་ ཕོ་མོ་འབྲི་ གཡག་ བཅས་རྣམ་
གྲངས་བརྒྱ་ཕྲག་ཕྱེད་གཉིས་ཙམ་གནང་ཞིང་། དེ་ལས་བྱུང་བའི་དགེ་བ་གང་ཡོད་
རྫོགས་བྱང་དུ་བསྔོ་བ་དང༌། ཞལ་བཞུགས་རྣམས་ཀྱི་སྐུ་ཚེ་ཆོས་སྲིད་རྒྱས་པའི་
སྨོན་ལམ་དང་བཀྲ་ཤིས་ཀྱིས་མཐའ་བརྒྱན་པ་གང་དྲག་ཞུས། ལྷུན་གྲུབ་སྟེང་དུ་
འོངས་ཏེ་ཞག་ལྔ་བསྡད་ནས། དེ་སྐབས་སྡེ་དགེ་བླ་བྲང་གི་དྲུང་ཡིག་ཀུན་དགའ་
བསྟན་པ་གནམ་གྲིབ་ཀྱིས་བསྙུང་ཡུན་རིང་བར་ཡོད་པ་ལ་སྨན་དཔྱད་རིམ་གྲོས་
བཟློག་མེད་དུ་འདུག་པར་ངེད་ཀྱིས་ཀུན་རིག་དབང་དང་གསོན་སྦྱོང་ཞིག་བྱས།
-27-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ་
ཕྱི་ཉིན་ངེད་རང་ལྷ་ལུང་ཁུག་ཏུ་འགྲོ་རན་ཡོད་ཁར་དུས་ཀྱི་ལམ་པོ་ཆེར་བཏེག་ལ་
ཁད་འདུག་པས། མར་ལམ་སྲིད་པ་བར་དོའི་སྣང་ཚུལ་གྱི་ངོ་སྤྱད་ནས་བདེ་བ་
ཅན་གྱི་ཞིང་དུ་གནས་སྤོར་བྱས་པས་འདས་པོ་དེ་ཉིད་ལས་སྐལ་བཟང༌། ཁྲི་ཆེན་
བླ་མ་ལྷ་ལུང་ཁུག་ཏུ་ཕེབས་ཡོད་པའི་སྐུ་དྲུང་དུ་འཕྲལ་འོང་དགོས་ཕེབས་པར་
སོང་། དེ་གར་ལྕམ་དྲལ་གཉིས་ཀྱང་ཕེབས་བྱུང་བར། དབུས་པས་གསེར་ཟང་ཞུ་
སྲོལ་འདུག་པ་ངེད་ནས་དངུལ་སྲང་ལྔ་བཅུས་གཙོས་པའི་དངོས་པོའི་རིགས། རྟ་
དྲེའུ་མཛོ་བཅས་རྣམ་གྲངས་སུམ་ཅུ་སོ་ལྔ་ཕུལ། སྐུ་མཆེད་རྣམས་ནས་མ་ཡུམ་དེ་
ཉིད་ལ་དགོངས་རྫོགས་ཀྱི་རིམ་པ་ཤིན་ཏུ་རྒྱས་པ་ཕྱོགས་གང་དུ་ཡང་མཛད་སོང་
བ་དང་། དེ་སྐབས་རྒྱ་བོད་ཀྱི་ཐུགས་བྲེལ་སོགས་ཅི་ཡང་མེད་པའི་སྟབས་བཅས།
འདས་མ་དེ་ཉིད་བཞུགས་པའི་སྐབས་སུའང་རྣམ་དཀར་ལ་བརྩོན་ཞིང་དགེ་སྦྱོར་
སོགས་བཟང་རབ་ཞིག་མཛད་སྐད་འདུག་པ་བཅས་འདས་བསོད་ཆེ་ངེས་ཤིག་
བྱུང་སོང་། ལར་དེ་ལོ་སྔོན་དུ་ངེད་ལ་དཔོན་མོ་དེ་ཉིད་ཀྱིས་ཁོང་དབུས་གཙང་
མཇལ་དུ་འགྲོ་མི་དགོས་ཀ་མེད་ཅིག་ཡིན་ཚུལ། དེ་ལྟ་བྱས་ན་དོན་ཇི་ལྟར་འགྲུབ་
པའི་བློ་སྟོན་དང་བརྟག་པ་གཉིས་གཉིས་ཆར་གྱིས་ལེགས་ཉེས་གསལ་སྟོན་ཞིག་
དགོས་གསུངས་པའི་བཀའ་ཕེབས་པར། ལར་ཉིད་དབུས་སུ་ཕེབས་མི་གྲུབ་སྙམ་
པ་ཞིག་ཤར། ཕེབས་ཀྱང་བཟང་བ་ཞིག་ནི་མ་ཤར་བ་ངེད་རང་གི་བསམ་ཚོད་ཞུ་
ན། རང་ཉིད་ཀྱིས་དགེ་སྦྱོར་གང་དྲག་དང་བླ་མ་ལྷ་དང་བཅས་པ་མཐའ་དག་
ལ་ཞེ་ས་བསྙེན་བཀུར་མཛད་ནས། སྨོན་ལམ་བཟང་པོ་བཏབ་ན་ཕེབས་པ་དང་
མཉམ་ཞུས་པས་དེ་ཐུགས་ལ་བབ་པ་འདྲ་མོར་མཛད་དེ། ཕྱག་རྫས་རྣམས་ཀྱི་
ཕུད་ནས་ལྷ་སར་ཇོ་བོ་རྣམ་ལྔ་ལ་གསེར་ཞོ་བརྒྱ་ཐམ་པ་མར་མེའི་རྟེན་དུ་གཉེར་
- 28 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
པ་བསྟན་པ་བཟང་པོར་བསྐུར། དེ་འཕྲོས་ནས་དངོས་རྫས་ གང་ རིགས་དང༌།
ལྷག་པར་ན་བཟའི་རིགས་ངེད་བླ་མ་ཡས་མར་གང་ལ་ཡང་འབྲེལ་འཇོག་མཛད་
པ་ཞིག་ཀྱང་ཐུགས་ལ་ཤར་ཞིང་། དེ་ནས་ཡུན་མི་རིང་བ་ནས་སྐུ་ཡང་མ་འཚམ་
པར་བྱུང་བ་བཅས་གང་ལྟར་དབུས་ཕྱོགས་སུ་ཕེབས་པའི་ལས་སྐལ་ནི་མ་བྱུང་
སོང༌། ལྷ་ལུང་ཁུག་ནས་ ཕ་བང་ རོག་གཏམས་སུ་ཕེབས། བྱང་གི་དཔོན་འགོ་
ཐམས་ཅད་ལ་བཀའ་ཁྲིམས་མཐའ་འདོམས་ཀྱི་ཞལ་བཀོད་ཡུན་རིང་མཛད། སྡེ་
གླིང་ཞང་དབོན་གཉིས་ཀྱི་མཚམས་སུ་ལེགས་སྤེལ་ཞིག་བྱུང་ན་སྙམ། མགོ་ཟི་
ནས་ཞབས་དྲུང་ཆོས་སྐྱོང་བཟང་པོའང་ཕེབས་བྱུང་བས་ངེད་ཀྱིས་ཞབས་འགྱུར་
སོགས་གང་དྲག་ཞུས། དེ་སྐབས་གླིང་ནས་ཅི་གསུང་གང་འབེན་ཞིག་མཛད་མོས་
རུང་། མདུན་ས་ཡས་མན་རྣམས་ཀྱི་དགོངས་པ་རྒྱ་ཆེ་བ། རང་གི་བློས་དཔྱད་
ཡུལ་དཀའ་བས་ལེགས་སྤེལ་གྱི་ཚག་མཛད་པ་རྣམས་དོན་མེད་དུ་ལུས་སོང་།
བར་དེར་དཀྱིལ་བཀྲམ་དགོན་དུ་རྫོགས་ཆེན་བླ་བྲང་གིས་ཡོན་མཆོད་ལྷན་རྒྱས་
སུ་གདན་དྲངས་ཤིང་གཟིམས་ཁང་སྟེང་ནས་དར་འཕྱར་དུང་འབུད་སོགས་རྒྱས་
པར་གནང་ཞིང་། གསོལ་སྟོན་དང་འབུལ་བ་བཟང་གསོལ་སྟོན་དང་འབུལ་བ་
བཟང་བར་མཛད། སྡེ་དགེ་བླ་མའི་སྐུ་ཞབས་ནས་སྒེར་འབུལ་དང་། མ་ཡུམ་དུས་
ཀྱི་སྐྱེས་ཆེན་བཏེགས་པའི་སྐྱབས་འཇུག་གསུང་ཆོག་དང་གསུང་བསྔོ་ཞུ་རྟེན་ཤིན་
ཏུ་རྒྱས་པ་ཕུལ་བར་མཛད་སོང་། བདག་གིས་ཀྱང་རྣམ་གྲངས་བཅུ་བདུན་ཙམ་
ཕུལ། བདག་ཅག་ལའང་གཟེངས་བསྟོད་གནང་སྦྱིན་བླ་བྲང་དང་གྲྭ་མང་བཅས་
ཀྱིས་ཆིབས་སོགས་ཀྱིས་གཙོས་རྣམ་གྲངས་དགུ་ཚན་གསུམ་ཙམ་གནང་། དགོན་
དེའི་བསྟན་དོན་ལ་བསམ་པའི་གྲྭ་རིགས་སྐོར་ལ་ཡང་ལུགས་ཟུང་གི་བསླབ་བྱ་
-79 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ ན
གང་ཕན་དགོས་པའི་བཀའ་ཕེབས་པར་བབ་འབྲེལ་དང་མཚུངས་ཙམ་གྱི་ཞབས་
ཕྱི་ཞུས། གསང་སྔགས་རྙིང་མའི་དགོན་པ་ལ་ཆེ་ཞིང་དར་རྒྱས་ཆེ་བར་མཆིས།
ཡུལ་དེར་ཡོད་སྐབས་ཨ་མདོ་རྔ་པ་ནས་མཚོ་ཁའི་ཨོ་རོད་དཔོན་དང༌། ཚ་ ཁོ་
སོགས་ཀྱི་བླ་མ་དགའ་ལྡན་པ་ཀཱིརྟི་ཆོས་རྗེ་དཔོན་གཡོག་སྟོབས་ཆེ་བ་འབྱོར། སྡེ་
དགེ་ནས་བཀའ་འགྱུར་དང་བསྟན་འགྱུར་སོགས་ཚར་མང་དུ་གདན་འདྲེན་རྩིས་
ལ། པར་རྣམས་མ་གྲུབ་པར་ངེད་ནས་དཔལ་ཀྱེ་རྡོ་རྗེའི་རྒྱུ་དབང་། ལམ་དབང་།
ཚེ་ དཔག །ཀུན་ རིག །གསེར་ ཆོས་ ཀྱི་ རྗེས་ གནང་ བཅུ་ སྐོར་ ཙམ། ཁྱད་ པར་
མགོན་པོ་གུར་གྱི་རྗེས་གནང་རིགས་བདུན་ཙམ་དང་། ཞལ་བཞི་པའི་རྗེས་གནང་
བདུན། མགོན་པོའི་ཆོས་སྐོར་གླེགས་བམ་གཉིས། ཞལ་གྱི་བེ་བུམ་གཉིས། རྣམ་
སྲས་ཞི་དྲག་གི་བེ་བུམ་རྣམས་ཀྱི་ལུང་སོགས་ཕུལ། ངེད་རང་ལ་གསེར་དངུལ་
དང་གོས་ཆེན་རྡོ་རྗེ་ས་ལམ་མ། དར་རས། རྟ་དྲེའུ་རོལ་མོ་མཆོད་ཆ་སོགས་རྒྱས་
པར་གནང༌། བླ་མ་དཔོན་པོ་གྲུ་རིགས་བཅས་སོ་སོར་བྱིན་རྟེན་གླེགས་བམ་ཁ་
ཤས་དང༌། ཕྲུག་ གི་ རིགས། ཟུར་ཆས། ཐོན་ཆས་བཅས་ རྒྱས་ པར་ ཕུལ། གད་
ཐོག་བསོད་ནམས་སྐུ་མཆེད་ཀྱིས་ཡོན་མཆོད་ལྷན་རྒྱས་གདན་དྲངས། གསོལ་
སྟོན་བཟབས་ཤིང་སྡེ་དགེ་སྒར་ཐོག་ཏུ་ཕྱིར་ཕེབས། ངེད་ཞག་སྡོད་ཀྱིས་ཡུམ་སྲས་
རྣམས་ལ་དབང་ཁ་ཤས་ཕུལ། འབུལ་བ་བཟབས་ཤིང་བསྙེན་བཀུར་བཟང་། ཕྱི་
ཉིན་སྒར་ཐོག་ཏུ་སོང་། དེ་ཕྱོགས་ཀྱི་སྦྱིན་བདག་ཕོ་མོར་ཆོས་འབྲེལ་ཞག་ཤས་
བགྱིས། དེ་ མཚམས་ནམ་ ཟླ་ སྟོན་ གཞུག་ འགྱངས་པའི་སྟབས། སྡེ་དགེ་དགོན་
ཆེན་དུ་ཕེབས། ངེད་དཔོན་གཡོག་ཡིད་ལྷུང་དུ་སོང་། ཨ་དཀར་སྐུ་མཆེད་ཀྱིས་རྟ་
བསུ་ཇ་འདྲེན་བསྙེན་བཀུར་འབུལ་བ་བཟང་ཞིང་། ཡུམ་སྲས་ཚང་མར་དབང་
- 30 -



ད་
2a
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བྱིན་རླབས་གང་དགོས་ཕུལ། ཡིད་ལྷུང་སྟོད་དུ་ཆོས་སྒར་ཉིན་ལྔ། ཡིད་སྨད་དུ་
ཉིན་ལྔ་བྱས། སོ་སོར་དབང་ལུང་། བྱིན་རླབས། བཀའ་བསྒོ། བྱང་འདབ་ཅི་དགོས་
བྱས་ཤིང༌། ཆོས་རྗེ་ཕུན་ཚོགས་ཆོས་འཕེལ་གྱིས་གཙོས་བླ་མ་ཁག་དང༌། ཡོན་
བདག་ཁ་ཤས་ཀྱིས་འབོད་འདུག་པར་ཕྱིན། བསྙེན་བཀུར་འབུལ་བ་བཟང་བར་
མཆིས། གཞི་བདག་གེ་མཛོ་སར་བུམ་གཏེར་བཅུག་པ་དང་དགྲ་ལྷ་བསང་མཆོད་
རྒྱས་པར་བྱས། རྫ་སེ་འཇོ་དགོན་པས་འོང་དགོས་ཚུལ་ནན་གྱིས་བྱུང་བར་སོང་
ནས་ཞག་བཞི་བསྡད། རབ་གནས། དབང་བཀའ། བྱིན་རླབས་གང་དགོས་ཕུལ།
སྡེ་དུད་ ཁ་ཤས་ཀྱིས་ཁྱིམ་དུ་འབོད་པར་སོང༌། དགོན་ཡུལ་ཐམས་ཅད་ཀྱིས་
རོགས་དན་བསྙེན་བཀུར་འབུལ་བ་ཤིན་ཏུ་ལེགས་པ་བྱུང༌། མར་ལམ་རྫ་ཆེ་ཆེན་
སྲས་པོ་བསྟན་འཛིན་ནོར་བུས་ཕོ་བྲང་དུ་འོང་དགོས་ཚུལ་ཕེབས་རུང་། རྫ་ཆུ་ཕ་
རིར་ཡིན་སྟབས་དང་སྡེ་དགེ་ཚང་གི་ཐུགས་བྲེལ་དང་བསྟུན་དགོས་པ་བཅས་འགྲོ་
བ་ཞིག་མ་བྱུང་ཡང་། ཇ་འདྲེན་འབུལ་བ་སོགས་སྣེ་ལེན་བཟང་། བབ་ཀྱིས་དད་
རྟེན་དང་འབུལ་རྟེན་ཕྲན་བུ་ཙམ་ཕུལ་ཞིང༌། སེ་འཇོ་དགོན་སོགས་གང་སྤྱིར་མགོ་
འདྲེན་དགོས་པའི་སྙན་སྒྲོན་ཕུལ། ལམ་བར་དུའང་འབོད་མི་དང་བྱིན་རླབས་ཞུ་
མི་ཕོན་ཆེ་བར་འདུག་པས་ཐམས་ཅད་ཀྱི་རེ་བ་ཚིམ་པར་བྱས། སླར་ཡང་ཡིད་
ལྷུང་ཨ་དཀར་གྱི་སྒར་ཐོག་ཏུ་འོངས་ནས་བྲེལ་བ་ཅི་དགོས་རྣམས་ཆོད་མཚམས་
ཤུར་ཤུར་བརྒྱུད་དེ་སྨད་ཤོད་འཛིན་རྣམ་རྒྱལ་བར་དུ་འབར་ཆུང་ ཁག་ཏུ་ཞག་
གཅིག་བསྡད། དེར་ཆོས་འབྲེལ་ཞིག་བྱས་པས་སྣེ་ལེན་བཟང༌། སྐྱེལ་མི་སོགས་
སྡེ་ལ་ཚིག་གཟན་མ་གཏད་རུང་། ལམ་བར་དུ་དཀོན་མཆོག་ཐུགས་རྗེས་ཉག་
རོང་གི་དོགས་པ་ནི་གཏན་ནས་མ་མཆིས། འགྲོ་མགོན་ཆོས་ཀྱི་རྒྱལ་པོ་འཕགས་
- 31 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
པ་མཆོག་ གིས་ བཏབ་ པའི་གནས་རྣམ་རྒྱལ་གླིང་གི་ གཙུག་ལག་ཆེན་པོའི་ཉེ་
འགྲམ་ཞིག་གི་ཡུལ་ཁང་དུ་འདུག་ས་བྱས། ཉིན་མོའི་རིགས་སྟོད་སྨད་ཀྱི་ཡུལ་པ་
རྣམས་ལ་དབང་བྱིན་རླབས་བཀའ་བསྒོ་བྱང་འདབ་དང༌། ཡང་སྐབས་གང་བདེར་
སོ་སོས་ཁྱིམ་དུ་འབོད་པར་སོང༌། བར་མཚམས་རྣམས་སུ་མགོན་པོ་བཞུགས་
པའི་གཙུག་ལག་ཁང་ལ་བསྐོར་བ་ཕྲན་བུ་ཡང་བསགས། གཟའ་སྐར་བཟང་ཉིན་
ཞིག་མགོན་ ཁང་ སྟེང་ འོག་ རྣམས་ སུ་ རབ་ གནས། ཁྲུས་ གསོལ། བརྒྱ་ མཆོད།
སྤྱན་ གཟིགས། བསྐང་བ། ཕྲིན་ བཅོལ་ རྣམས་ རྒྱས་ པར་ ཕུལ། གནས་ དེ་ ཐོག་
མར་གཙང་དགོན་ཤིན་ཏུ་ཆེ་བ་ཞིག་ཆགས་ཤིང་། ལྷ་རྟེན་ཡང་ གཙོ་བོར་སྟོན་
པའི་སྐུ་ཁྱད་པར་ཅན་དེང་སང་ལྷུན་གྲུབ་སྟེང་གི་གཙང་ཁང་ན་བཞུགས་པ་འདི་
ཉིད་དང༌། ཡང་བླ་ཆེན་འཕགས་པའི་མགོན་རྫིར་གྲགས་པའི་བྱིན་རླབས་ཤིན་ཏུ་
ཆེ་བ་བྱིས་པ་ལོ་བརྒྱད་ལས་ཆུང་ ཙམ་ཡོད་པ་ཕྱིས་ལྷུན་གྲུབ་སྟེང་དུ་ཡབ་ རྗེ་
བསྟན་པ་ཚེ་རིང་གིས་སྤྱན་དྲངས་ཏེ། དེང་སང་མགོན་ཁང་གསར་པ་བཞུགས་པ་
དང༌། ད་ ལྟར་ དགོན་དེ་ཉིད་ རང་ན་ བཞུགས་ པའི་ གུར་ མགོན་ཐོག་ཚད་ཕྱེད་
གཉིས་ཡོད་པ། ལྷ་མོ་དེ་ལས་ཆུང་ཙམ་བཅས་དང༌། ཕྱིས་སུ་ལྷ་ཁང་དེ་ཤིན་ཏུ་
བགྲེས་པ་གཟིགས་པས། སྡེ་དགེ་བླ་མ་ཁྲི་ཆེན་བསོད་ནམས་ཕུན་ཚོགས་ཀྱིས་
ཐུགས་བསྐྱེད་བཟང་པོས་ཉམས་གསོས་མཛད། རྡོ་རྗེ་འཛིན་པ་བཀྲ་ཤིས་དབང་
ཕྱུག་གིས་ཞལ་བཀོད་མཛད་པའི་དཔལ་མགོན་ཞལ་དང༌། ལས་མགོན་རྣམས་མི་
ཚད་ལས་ལྷག་ཙམ་སྟེ། རབ་གནས་དང་བཅས་མཛད་པ་བཞུགས་ཤིང༌། གཙུག་
ལག་ཁང་དེ་ཉིད་དབྱིབས་མགོན་པོའི་བཞུགས་ཚུལ་ཐམས་ཅད་ཧོར་ཏྲེ་བོའི་
མགོན་ཁང་དང་ཁྱད་པར་ཆེས་ཆེར་མེད་པར་འདུག །འོན་ཀྱང་དེང་སང་སྔར་གྱི་
- 32 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དགོན་པ་དེའི་ཤུལ་ཐམས་ཅད་ཡུལ་པ་ཤ་སྟག་ཡིན་འདུག་པ་དང༌། ཞིག་རལ་
ཉམས་ཆག་ཆེ་བ་ཡང་བྱུང་འདུག །ཡུལ་ཕྱོགས་དེ་ཉིད་ནས་འབུལ་བ་མར་ནས་
དང༌། རྟ་ཁལ་སོགས་ཕོན་ཆེ་བ་བྱུང༌། སྤམ་རྫོང་བླ་མ་སྡོམ་བརྩོན་ཀུན་དགའ་རྒྱ་
མཚོ་དང་གྲྭ་མང་གིས་དགོན་དུ་འབོད་པར་སོང་བས་བསུ་བ་སེར་ཕྲེང་ཤིན་ཏུ་
རྒྱས་པར་གནང༌། དེ་ཉིན་ནམ་མཁའ་དྭངས་ཤིང་ཡུལ་གཞི་བཟང་བ་དང༌། ལྷག་
པར་ནམ་མཁའ་ནས་དབྱིབས་ཁ་བ་འདྲ་བ་ལ་ཤིན་ཏུ་ཡ་མཚན་པ་རེ་ཟུང་འབབ་
པ་དང༌། ཡུལ་དེའི་གཞི་བདག་སྲིན་རྫོང་རྒྱལ་མོ་ཡང་དགེས་ཤིང་སྨུག་ལང་
འཁྲིགས་པ་སོགས་དགེ་མཚན་ཆེ་བར་བྱུང་། གཙུག་ལག་ཁང་དུ་ཚོགས་ཆེན་ལ་
དབང་དང༌། སྡེ་མང་ མར་ རྗེས་གནང་ བྱིན་རླབས་རྒྱས་ པར་ བྱས། བླ་མ་ཀུན་
དགའ་རྒྱ་མཚོ་དང་བང་རྒོད་དགེ་སློང་རྣམས་ཀྱིས་ཁྱིམ་དུ་ཇ་འདྲེན་དང་བླ་དགོན་
ཐམས་ཅད་ནས་འབུལ་བ་རྒྱས་པར་མཛད། སོ་སོར་གནང་སྟེར་དང་སྐུ་རིམ་རྟེན་
སོགས་རྒྱས་པར་ཕུལ། དེ་རྒྱབ་གཏེར་སྟོན་ཉི་མ་གྲགས་པས་ཕྱག་གིས་བཏབ་
པའི་དགོན་སྟག་མོ་སྒང་དུ་འོང་དགོས་ཚུལ་བྱུང་བར་རིམ་གྱིས་སོང་ཞིང་། དར་
འཕྱར་དུང་འབུད་བསུ་བ་སེར་ཕྲེང་སོགས་རྒྱས་པར་མཛད། བླ་བྲང་ནས་གསོལ་
ཆས་དང༌། བླ་དགོན་ཐམས་ཅད་ཀྱིས་འབུལ་བ་བཟང་ཞིང་། སེར་སྐྱ་ཐམས་ཅད་
ལ་ རྗེས་གནང་ཞིག་དང་ལྷ་ཁང་རྣམས་སུ་མེ་ཏོག་འཐོར་བས་ཡུལ་གཞི་ལྷུན་
ཆགས་པ་ཞིག་མཆིས། བླ་དགོན་རྣམས་ཀྱིས་འབུལ་བ་སྤོམ་མཐོ་བ་གནང་། ངེད་
རང་ནས་ཀྱང་བླ་དགོན་རྣམས་ལ་བྱིན་རླབས་རྟེན་གནང་ཆ་རིམ་གྲོ་རྟེན་འོས་བབ་
ཕུལ། དེ་ཕྱོགས་ཀྱི་བྲེལ་བ་རྣམས་ཆོད་མཚམས་རིམ་གྱིས་སྒར་བཏེག་སྟེ་འོངས་
ནས་ལམ་བར་དུ་བོན་དགོན་རྣམས་ཀྱིས་ཇ་འདྲེན་འབུལ་བ་བསྔོ་རྟེན་རྒྱས་པར་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བྱས། མཚེར་ཁུག་ཟེར་བའི་སྡེ་དགེའི་ཕོ་བྲང་ཆུང་བ་ཞིག་འདུག་པར་ཞག་གཉིས་
བསྡད། ཆོས་དབང་བྱིན་རླབས་ཅི་དགོས་བྱས། ལམ་བར་དུ་སྦྱིན་བདག་ཁ་ཤས་
ཀྱིས་འབོད་པར་ཡང་སོང་། གཉེར་ཆེན་པོ་དགྱིས་སར་ཞག་འདུག་གིས་དབང་
བཀའ་ཞིག་དང༌། མཆོད་ཁང་ལ་རབ་གནས་སོགས་ བྱས། ཞབས་ཏོག་བཟང་
ཞིང་འབུལ་བ་རྒྱ་ཆེར་བྱུང༌། སྨད་ཤོད་ཕོ་བྲང་དུ་སོང་། རྫོང་སར་བླ་དགོན་གྱིས་
མཆོད་པའི་བྱེ་བྲག་མང་པོའི་བསུ་བ་དང་མཇལ་དར་བཟབས། ཕོ་བྲང་ལྷ་ཁང་
ཟུར་པ་ཞིག་ཏུ་ཞག་ལྔ་བསྡད་ཅིང༌། བླ་མ་ཀུན་དགའ་བཀྲ་ཤིས། སངས་རྒྱས་
རྒྱལ་མཚན། གཉེར་པ་གྲོག་མའི་དགོན་ཁང་དང༌། གཞན་ཡང་དགེ་སློང་གྲྭ་ཚང་
ནམ་མཁའ་སོགས་ཁ་ཤས་ཀྱིས་བོས། ཡི་དམ་ཆོས་སྲུང་གི་རྗེས་གནང་གི་རིགས་
མང་བར་ཕུལ། ཕོ་བྲང་དང་བླ་མ་དགོན་པ་སྡེ་ཐམས་ཅད་ཀྱིས་འབུལ་བ་ཤིན་ཏུ་
རྒྱ་ཆེ་བ་དང་ སྲི་ཞུ་བཟང་བ་ནས་གཙོ་བོར་བསྟན་པ་སྤྱིའི་ རིམ་གྲོ་དང༌། རྫོང་
དཔོན་བེ་རི་ཀརྨ་དགེ་ལེགས་དང་བླ་མ་ཁག་བཅས་ལ་འོས་བབ་ཀྱི་གནང་སྟེར་གྱི་
རིམ་པ་རྒྱས་པར་ཕུལ། རིམ་གྱིས་བ་འཕེལ་ཕུར་གྲོག་མ་ཕ་བུའི་ཁྱིམ་དུ་བོས།
སྦྱིན་བདག་ཚང་དང་དེ་ཕྱོགས་ཀྱི་ཡུལ་འབྲོག་རྣམས་ལ་རྗེས་གནང་ཞིག་བྱས།
གསོལ་ ཞབས་ བཟང་ ཞིང་ འབུལ་བ་བསྔོ་རྟེན་ སོགས་བཟབས་པར་བྱུང༌། དེ་
ཕྱོགས་དང་སྟོད་སྨད་ཐམས་ཅད་ནས་བྱོན་པའི་ངེད་རང་ལ་གཏུགས་མི་སེར་སྐྱའི་
རིགས་རྣམས་ལ་ཆོས་དང་ཟང་ ཟིང་ཟུང་འབྲེལ་ གྱིས་ ཕན་ ཆ་ ཅི་ འགྱུར་ བྱས།
དམད་ཤོད་དེ་གཞན་དང་མི་འདྲ་བ་ཞིག་གི་ཕོ་བྲང་སྡེ་ཡུལ་ས་ཆའི་དོད་ལུགས་
རྣམས་དང༌། རྩྭ་ཁ་ཆུ་རིས་ཞིང་ས་གང་ནས་ཀྱང་ཕུན་སུམ་ཚོགས་པ་ཞིག་མཆིས་
ཤིང༌། དེ་ཕྱོགས་ཀྱི་འབུལ་བ་ལ་རྟ། མཛོ་ཕོ་མོ་འབྲི་གཡག་བརྒྱ་སྐོར་ཙམ་དང༌།
- 34 -



h
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གྲོ་ནས་དབུས་ཕྱོགས་ཀྱི་ཁལ་སྟོང་ཕྲག་ཕྱེད་གཉིས་དང༌། མར་རྒྱབ་ཉི་ཤུ་སྐོར་
སོགས་འབྱོར་ པས་ སྡེ་དགེ་ ཁང་གི་ས་ཆ་ ཡུལ་སྲོལ་གཞན་ལས་ལྷག་པ་ཞིག་
མཆིས། དེ་ནས་རིམ་གྱིས་འོངས་པས་དེ་སྐབས་མདུན་ཆེན་ལོ་ལྟར་གྱི་ཐོག་སྡུད་
ཕེབས་ པས་མཁར་ མདོ་ ནས་ ངེད་ ལ་ མགྱོགས་མྱུར་གྱིས་ཤོག་གསུངས་པའི་
བཀའ་ཤོག་ཕེབས་བྱུང་བར། ཚུར་ལམ་ཞག་གཅིག་ལྷ་མདོར་བསྡད། དེར་ཡོད་
ཀྱི་འབྲོག་པ་རྣམས་དང་རྟ་པ་ཨ་རྗེས་མཛོ་པ་རྣམས་དང་བཅས་ཀྱིས་འབུལ་བ་
ཞབས་ཏོག་བཟང་བར་བྱས། ལྷུན་གྲུབ་སྟེང་དུ་འོངས་ཏེ་ཞག་ལྔ་བསྡད། དེ་ནས་
མཁར་མདོར་སོང་ནས་གང་འཚམ་གྱི་དབང་བྱིན་རླབས་བཀའ་བསྒོ་སོགས་ཀྱིས་
ཐམས་ཅད་ཐུགས་ཡིད་ཚིམ་པར་ཞུས། དེ་སྐབས་འབྲི་གུང་གློ་གྱེས་དགོན་པ་དང་
དྲན་ཐང་བ་གཉིས་གྲྭ་རྒྱུན་སྐོར་ལ་ཟློས་གཞི་ཆེ་བ་བྱུང་བར་བརྟེན་མཚམས་ཟུང་
གི་ལེགས་མཐུན་སོགས་བསྟན་ཕན་གང་དྲག་ཞུས། དེ་ལོ་ལྷ་སྲས་བསོད་ནམས་
མགོན་པོ་དྲན་ཐང་དུ་བསྐོར་བ་ལ་ཕེབས་པའི་སྟབས་ཀྱིས་ངེད་ཡོན་མཆོད་དབོན་
སྟོད་ཕོ་ བྲང་དུ་ཕེབས་ནི་མ་གྲུབ། རབ་བརྟན། རི་མདའ། ཝ་ར། སྐུ་སེ་ ཕོ་ བྲང་
རྣམས་ནས་བྲེལ་བ་རིམ་གྱིས་བཅད། དེ་ནས་འཛམ་ཐོག་ཏུ་ཕེབས་ནས་ལྕམ་
དྲལ་རྣམས་ལ་ངེད་ནས་དབང་ཅི་དགོས་དགོངས་བཞེད་ལྟར་ཕུལ། གསོལ་སྟོན་
བཟང་ཞིང་འབུལ་བ་བཟབས་པ་བྱུང༌། དེ་དག་གི་སྐབས་སུ་ཡང་ས་བདག་ཆེན་
པོས་གཙོས་ཕྱོགས་མཐའི་བླ་མ་དགེ་འདུན། རྫོང་སྡོད་དཔོན་རིགས་སོགས་དང་
མངའ་ཞབས་ཀྱི་མི་སྡེ་ཕོ་མོ་ཡན་ལ་ཆོས་སྦྱིན་ཇི་ལྟར་འདོད་པའི་རིགས་དང་ཟང་
ཟིང་གིས་གཙོས་ལུགས་གཉིས་ཀྱི་ཕན་ཐོགས་ཅི་ལྕོགས་ཞུས་ནས་རིམ་གྱིས་ཕོ་
བྲང་ཆེན་པོར་ཕེབས། དེ་ལོའི་དྲུག་ཅུ་ཆེན་མོའི་ཚོགས་དབུར་ངེད་རང་བསྡད་
- 35 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ་
ཅིང༌། སྒྲུབ་མཆོད་དངོས་གཞིའི་དབུ་བཞུགས་སུ་མཁན་ཆེན་བཀྲ་ཤིས་ལྷུན་གྲུབ་
དཔལ་བཟང་པོའི་སྐུ་དབོན་ཉིད་བཞུགས་པར་མཛད། ཨེ་ཝཾ་ནས་སྡེ་དགེར་འོང་
སྐབས་སྤར་ཐང་དུ་སླེབས་ནུབ། ལྕགས་མདུད་ཀྱི་ཡུལ་དེ་ཕུ་ཤར་ལྷོར་དོད་པ་
མདའ་ལྷོ་ནུབ་ཏུ་དོད་པ་ཆུ་ཆེན་པོ་ཞིག་གཞུང་ནས་འབབ་པ། ཕན་ཚུན་ཐམས་
ཅད་དུ་སྡེ་གྲོང་ཡོད་པ། ལྷོ་ནུབ་མཚམས་སུ་གཞི་བདག་བཙན་རྒོད་མ་རུངས་པ་
ཞིག་གི་འདུག་གནས་རྫ་རི་དམར་པོ་རྔོམ་པ་ཞིག་འདུག །རེ་ཞིག་ནས་བུད་མེད་
རྒན་མོ་ཞིག་བྱུང་སྟེ་ཡུལ་དེའི་རྒྱུ་མཚན་ཐམས་ཅད་སྨྲས་ནས། ལྷོ་སྟོད་ཕྱོགས་ན་
སྤང་རི་མཐོན་པོ་ཞིག་འདུག་པའི་སྟེང་དུ་ཞོ་དང་མར་བཟང་པོ་བྱིན་ཏེ། ཡུལ་འདི་
ན་གཏེར་མང་པོ་ཡོད་པ་ཁྱོད་ཀྱི་དབང་བ་ཡིན་ཟེར་བ་ཞིག་རྨིས་པ་དང་། བྱི་གླང་
མཚམས་ སུ་ནུབ་ག ཅིག་སྔོན་དུ་ འགྲོ་ ནི་ མྱོང་ ཡང་ ལར་ དུས་ ཁམས་ འདི་ དེ་
སྐབས་མི་བདེ་བ་འོང་བའི་རྟགས་ ཀྱིས་ཡིན་འདུག་པས། ལན་གཅིག་ལྕགས་
མདུད་ཀྱི་ཡུལ་ཁམས་ཐམས་ཅད་གསལ་ཞིང་རྒྱ་བོད་གཉིས་ཀྱི་དམག་རྣམས་
འགྲོ་སྐབས། ལྕགས་མདུད་ནས་དམག་ཆེན་ཁྲབ་གྱོན་མང་དུ་བྱུང་ཞིང་། ཁྲབ་ཀྱི་
བར་མཚམས་ནས་སྐར་མ་སྟོང་ཤར་བ་ལྟ་བུའི་གཟི་འོད་འདུག་པས། རྒྱ་བོད་ཀྱི་
དཔུང་ ཚོགས་ ཕམ་ སྙམ་ པ་ལས་ཡུད་ ཙམ་ནས་ ཀྱང་བདེ་བར་གྱུར། ཡང་ལན་
གཅིག་ དཔུང་ གི་ ཚོགས་ ཀྱིས་ཡུལ་དེའི་རྫོང་རྣམས་ ཁ་ ཤས་ བཤིག་མཚམས་
མཚོ་ཆེ་བ་ཞིག་གི་དབུས་ན་ཁང་བཟང་ཞིག་ཡོད་པའི་ནང་ནས་བུད་མེད་ཞིག་
ཐོན་ཏེ་ལར་ས་དེའི་གནས་ལུགས་ཞིབ་རྒྱས་སོགས་དང་མཐར་བདེ་བ་ཞིག་བྱེད་
འདོད་ན་ཁྱོད་འདི་ནས་མར་སོང་དང་ལུང་པའི་མདའ་འདི་ན་སྤང་ལྗང་བཟང་པོ་
ཡོད། དེའི་འགྲམ་ན་ཁྱོད་རང་གི་སྐྱེ་བ་སྔ་མ་ཞིག་གི་ཡོན་བདག་ཡོད་ཟེར། དེ་
- 36 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བཞིན་བྱས་སོང་བས་དེ་ལྟར་འདུག་ཅིང་། ཡུལ་པ་ཁ་ཤས་འདུག་པས་ཞབས་
ཏོག་བཟང་པོ་བྱས། ངེད་རང་གིས་དེ་གར་དབང་དང་རིམ་གྲོ་མང་པོ་བྱེད་པ་རྨིས་
པས་ཇི་ལྟར་ཡིན་ནི་མ་ཤེས། མི་བདག་ཆེན་པོས་ཤིང་མོ་གླང་ལོའི་གནམ་ལོ་
གསར་པའི་དགའ་སྟོན་ཉིན་གཉིས་རྒྱས་པར་སྩལ། ལོ་དེར་ངེད་རང་ནས་བསྟན་
སྲིད་སྤྱི་དང་བྱེ་བྲག་ལ་དམིགས་པ་དང༌། རང་ཉིད་ཀྱི་རྐྱེན་ཆག་ངན་པ་ཞི་བ་
བཅས་ལ་དམིགས་པའི་འདུས་ཚོགས་རིན་པོ་ཆེ་དང༌། གསང་སྔགས་རྙིང་མའི་བླ་
མ་ ཁག །སྔགས་ པ་ ཁག །ཨ་ མཆོད་ བརྒྱ་ ཕྲག་ ཙམ་ བཅས་ ཀྱིས་ རིམ་ གྲོ་ གང་
དགོས་ཀྱི་རིགས་རྣམས་ལོ་གོང་ལྟར་རྒྱས་པར་ཞུས། དབུལ་ཕོངས་ཀྱི་རིགས་སུ་
གྱུར་པ་ལའང་སྦྱིན་གཏོང་སོགས་གང་དྲག་བགྱིས་ཤིང་། ལོ་དེར་སྦྱིན་བདག་སྐུ་
མཆེད་ཀྱིས་གཙོས་བསྟན་པ་སྤྱི་སྒེར་གྱི་ལོ་རིམ་ཅི་ལྟར་དགོས་སོགས་ཀྱི་བཀའ་
ཕེབས་དོན་ལྟར་མཆོག་གསུམ་ལ་ལུང་ཞུས་པར། བསྟན་པ་སྤྱི་དང་ཁྱད་པར་མདོ་
ཁམས་ཀྱི་ཕྱོགས་སུ་གེགས་ཆག་ཆེ་བར་བབ་པས། དེ་དག་ལ་དམིགས་པའི་ཆོས་
སྲུང་གི་གསོལ་ཁ་དང་གསུང་རབ་བསྒྲགས་པ། ཚེ་སྒྲུབ་ཀྱི་རིགས། རིགས་གསུམ་
གྱིས་མཚོན་གཟུངས་སྔགས་དུང་ཕྱུར་མང་པོ། བཟློག་པའི་རིགས། སྦྱིན་སྲེག །
སཱཙྪ། གཏོར་མ། ཀླུང་རྟ། སྲོག་ཆགས་མང་པོའི་ཚེ་སྲོག་ བསྐྱབ་ པ། མདོས་ ཀྱི་
རིགས་སོགས་ཐམས་ཅད་འཕྲལ་གྲུབ་དགོས་ཚུལ་ཞུས་པས། སྦྱིན་བདག་ཆེན་
པོས་ གཙོས་དགོན་སྡེ་མཐའ་དག་དང༌། ཡུལ་འབྲོག་ སྤྱི་སྒེར་ཐམས་ཅད་ཀྱིས་
རྒྱས་པར་མཛད་སོང་། ངེད་རང་གིས་ལོ་དུས་ཀྱི་དམ་ཅན་སྲུང་མར་གཏོར་བསྔོའི་
རིམ་པ་དང་དེ་ཞོར་བསྙེན་པ་ཁ་གསོས་ཕྲན་བུ་རྣམས་གྲུབ་པར་བྱས་ནས། སྦྱིན་
བདག་ཆེན་པོ་ལ་ཡང་སྤར་ཁ་ལ་གང་བབ་ཀྱི་ཐོག་རང་ཉིད་ཀྱི་བློ་ཡུལ་དུ་ཤར་
- 37 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཚོད་ཀྱི་ཡི་དམ་ཆོས་སྲུང་ནོར་ལྷའི་དབང་དང་རྗེས་གནང་གང་དགོས་ཀྱི་རིགས་
རྣམས་ཕུལ། གཞན་ཡང་དད་ལྡན་གྱི་སེར་སྐྱ་རྣམས་ལའང་གང་འཚམ་གྱི་དབང་
དང་རྗེས་གནང་སོགས་ཅི་དགོས་བགྱིས་འཕྲལ། ཕན་བདེ་གླིང་གི་གཟིམས་ཁང་
འདི་ནི་ཤིན་ཏུ་བགྲེས་པར་མ་ཟད་གང་ཅིའི་སྤྱོད་ཡུལ་མི་བདེ་བ་དང་། ལྷག་པར་
ས་ངོར་གྱི་བསྟན་པའི་ལ་རྒྱ་དང་། བསྟན་འཛིན་ཆོས་རྒྱལ་ཆེན་པོ་རིམ་བྱོན་གྱི་
དབུ་རྣ་དང་། དཔལ་ཆོས་གྲྭ་ཆེན་པོ་ལྷུན་གྲུབ་སྟེང་འདི་ཉིད་ཀྱང་གསང་ཆེན་རྡོ་རྗེ་
ཐེག་པའི་ཕོ་བྲང་ཆེན་པོ་གཞན་དང་མི་འདྲ་བ་བཅས་ཀྱིས་དགོན་གནས་འདི་ཉིད་
ཀྱི་རྒྱན་དམ་ པར་ འགྱུར་བ་བཅས། བླ་མ་ཁྲི་ཆེན་དུ་སྙན་ སྒྲོན་དང་ ཕྱག་རྟེན་
སོགས་རྒྱས་པར་ཕུལ་ཏེ། གཟིམས་ཁང་འདི་ཉིད་ངེད་རང་ནས་ཉམས་གསོས་
བྱེད་བསམ་པ་ཞིག་བློར་ཤར་རུང་། ལ་རྒྱར་སྟོད་སྨད་གང་དུའང་འགྲོ་འདུག་གི་
འགྲོས་སྒོ་ཆེ་བ་དང༌། ལྷག་པར་ས་ངོར་གྱིས་གཙོས་གྲུབ་མཐའ་རིས་སུ་མ་ཆད་
པར་རང་ཉིད་ཀྱིས་ལྷག་བསམ་གང་དྲན་གིས་ཞབས་ཕྱི་ཨེ་ཐིང་ཞིག་སྙམ་པའི་
འཁོས་ཆུང་བློ་རྒྱ་ཆེ་བ་དང་། རྡོ་ཁོ་ལྷ་ཁང་གིས་གཙོས་གཙུག་ལག་ཁང་གི་རིགས་
སྟོད་སྨད་གང་དུ་ཡང་གསར་བཞེངས་སྔོན་དུ་རྒྱ་ཆེ་ཞིང༌། རྒྱ་བོད་གང་གི་ཡང་
འགྲོ་འགྲིམ་གྱི་སྣེ་ལེན་མང་བ་བཅས། ད་ལམ་ལག་སྣེ་སོགས་ཆེས་ཆེར་མེད་ཀྱང་།
ཧ་ལམ་འདི་ནས་གང་ལྕོགས་ཀྱི་རིགས་རྣམས་འགན་འཁུར་བ་གཞིར་བཅས་
ནའང་། ངེས་མེད་དེ་འཕྲོས་མི་འདང་བའི་རིགས་སོགས་བྱུང་ཚེ་ཉིད་ནས་མགོ་
འདྲེན་གནང་དགོས་ཚུལ་ཞུས་པར། མིའི་བདག་ཉིད་ཁྲི་ཆེན་བླ་མས་དེ་ལྟར་
ལེགས་ཚུལ་ཕེབས་པ་དང་། སྡེ་དགེ་བླ་བྲང་ནས་ཀྱང་ཅི་དགོས་ཀྱི་རིགས་རྣམས་
མཐུན་འགྱུར་འོང་བ་ཕེབས་པ་བཅས་གཟིམས་ཁང་ལས་པའི་བཅའ་གཞི་རྣམས་
-38 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བསྒྲུབས། སྡེ་དགེ་ཁྲི་ཆེན་བླ་མ་ཀུན་དགའ་ཕྲིན་ལས་རྒྱ་མཚོ་གང་དེ་ཡང་ཐོག་མ་
མེད་པ་ནས་གྲངས་མེད་བསོད་ནམས་ཀྱི་དཔལ་དུ་མའི་མཐུ་ལས་གཅིག་ཏུ་གྲུབ་
པས། རྒྱལ་བའི་བཀའ་མདོ་རྒྱུད་དྲི་མ་མེད་པའི་དགོངས་དོན། འཕགས་ཡུལ་ལོ་
པཎ་རྣམས་ཀྱི་གསུང་རབ་བསྟན་བཅོས་རིན་པོ་ཆེ་འགྱུར་རོ་ཅོག་ཇི་སྙེད་ཡོད་པ་
རྣམས་ཀྱི་སྦྱིན་པ་རྒྱ་ཆེན་པོ་སྤེལ་ཕྱིར་པར་གསར་བསྐྲུན་གེགས་མེད་ཀྱིས་གྲུབ་
ནས་དེ་ཉིད་ ཀྱི་བཞུགས་ ཁང་ གཙུག་ལག་ ཁང་ཞིག་བཞེངས་རྩིས་ཀྱི་ཐུགས་
བཞེད་ལ་དཔྱད་ཡུལ་རིམ་པ་གསུམ་ཙམ་གང་ལེགས་དང༌། ལྷག་པར་དེ་ལྟར་
གསར་བཞེངས་མཛད་ཚེ་གེགས་དང་བར་ཆད་ཡོད་མེད་སོགས་དང་ཇི་ལྟར་
ལེགས་ཀྱི་བརྟག་པ་དགོས་ཚུལ་གྱི་བཀའ་ཕེབས་པར། རང་ཉིད་ནས་དཀོན་མཆོག་
གསུམ་ལ་གསོལ་བ་སྙིང་ནས་བཏབ་པར་སྔོན་གྱི་བཀའ་འགྱུར་རིན་པོ་ཆེའི་གསུང་
པར་བཞུགས་ཡུལ་གྱི་ཉེ་འགྲམ་དེ་ཉིད་དུ་བཞེངས་ན་འཕྲལ་ཕུག་ཐམས་ཅད་དུ་
དགེ་ཞིང་བཀྲ་ཤིས་པ་དང༌། ཐུགས་ཀྱི་བཞེད་དོན་ཐམས་ཅད་ལྷུན་གྱིས་གྲུབ་
པར་ བབ། སྦྱིན་བདག་ཆེན་པོས་ཀྱང་ དེ་ ལྟར་མཛད་ པའི་ དགོངས་བཞེད་ ལ་
སྐབས་དེར་གནམ་ཡིག་ལྟ་བུར་བརྫུས་ཏེ། དེ་ལས་བཟློག་པའི་ཐེ་ཚོམ་གྱི་གཞི་
ཆེན་པོས་བསྟན་སྲིད་གང་དུ་ཡང་མི་ཤིས་པའི་ཚུལ་ཞིག་བྱུང་འདུག་པ་དེ་རིགས་
ཇི་ལྟར་ཡིན་ཚུལ་ངེད་ལ་རྒྱུ་མཚན་ཕེབས་བྱུང་རུང་། འདི་རིགས་ལ་ཉེས་འགལ་
མེད་པས་མཐའ་གཅོད་བཟང་ངན་ནི་ཅི་ཡང་མཛད་མི་དགོས་ལགས་པར་བཏང་
སྙོམས་སུ་བཞག་པ་མཛད་ན་དེས་འཐུས་པ་དང༌། གང་ལྟར་གོང་དུ་བརྟག་པ་
བྱས་པའི་སྙིང་པོ་ནི་ངེད་ལ་ནུས་པ་མ་མཆིས་རུང་། དཀོན་མཆོག་ནི་ནམ་ཡང་མི་
སླུ་བ་ཡིན་པས། འཕྲལ་དུ་པར་ཁང་རྙིང་པའི་འགྲམ་དེ་ཉིད་རང་དུ་བཞེངས་
- 39 -



1:| མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དགོས་ཚུལ་ཞུས་ནས། ཟླ་བ་གཉིས་པའི་ཚེས་བདུན་ཉིན་ཡོན་མཆོད་གཉིས་ཆར་
གྱིས་ བཟོ་ རིགས་ ལས་ ཚན་ ཡས་ མར་ གཉིས་ ཀར་ བདུན་ བརྒྱར་ ལོངས་ པ་
བསགས་ནས། སྐར་འཛིན་གྱི་རིམ་པ་མཛད་དེ་ཨར་པོའི་མགོ་བརྩམ། སྐབས་སུ་
བབ་པའི་རིམ་གྲོ་ཇི་ལྟར་དགོས་པ་རྣམས་ཀྱང་མཛད་པས་གེགས་དང་ཉེར་འཚེ་
མེད་པར་ངོ་མཚར་ཞིང་སྲ་བརྟན་རྡོ་རྗེའི་རང་བཞིན་ཅན་གྱི་གཙུག་ལག་ཁང་ཆེན་
པོ་དེ་ཉིད་ལེགས་པར་མཐར་ཕྱིན་པར་གྱུར་ནས་བཀའ་འགྱུར་དང་བསྟན་འགྱུར་
རིན་ པོ་ ཆེ་ བཞུགས་ པའི་ གཙུག་ ལག་ ཁང་ དེ་ ཉིད་ ཀྱི་ སེང་ གཡབ། སྒོ་ ཁང་།
ཁྱམས་ར་རྣམས་སུ་ལྡེབས་རིས་རྣམས་ཇི་ལྟར་ལེགས་ཀྱི་བཀའ་ཕེབས་པར།
བདག་ཅག་ནས་ཀྱང་ཞིང་བཀོད་ཀྱི་ཐོ་འདི་ལྟར་ཕུལ་ཏེ། ཀུན་དགའ་ར་བ་དེ་
ཉིད་ཀྱི་གཙོ་བོར་ཐུབ་པ་བདུད་འདུལ་མ། གཡས་སུ་ཆོས་འཆད་མ། གཡོན་དུ་
ཏིང་འཛིན་མ། ཞིང་ཁམས་གཞན་མར་སྤང་སྐོང་ཕྱག་བརྒྱ་པ་ནས་གསུངས་པའི་
ཕྱོགས་བཅུའི་སངས་རྒྱས། མགོན་པོ་མི་འཁྲུགས་པ། ཚེ་དཔག་ཏུ་མེད་པ། སྨན་
གྱི་བླ་བཻཌཱུརྱ་འོད་ཀྱི་རྒྱལ་པོ། བདེ་བར་གཤེགས་པ་ཆོས་བསྒྲགས་རྒྱ་མཚོ། བདེ་
བར་གཤེགས་པ་མངོན་མཁྱེན་རྒྱལ་པོ། བདེ་བར་གཤེགས་པ་གསེར་བཟང་དྲི་
མེད་སྣང་བ། བདེ་བར་གཤེགས་པ་སྒྲ་དབྱངས་རྒྱལ་པོ། བདེ་བར་གཤེགས་པ་མྱ་
ངན་མེད་མཆོག །བདེ་བར་གཤེགས་པ་མཚན་ལེགས་པ་ཡོངས་གྲགས་དཔལ་གྱི་
རྒྱལ་པོ། དེ་དག་རེ་རེའི་གཡས་གཡོན་དུའང་བྱང་སེམས་ལྡམ་རེ་དང་ཉན་ཐོས་
གང་བབ། ཞིང་ཁམས་རེ་རེའི་གཙོ་བོ་རྣམས་ཀྱི་སྨད་ཀྱི་ཆར་གནས་བརྟན་བཅུ་
དྲུག་ཚར་མང་དུ་རིམ་གྱིས་བཀོད་པ་དང་། སྟེང་གི་ཆར་ཁྲི་ཆེན་བླ་མ་རང་གི་ཕྱག་
མཐོ་ རེ་ ཡོད་ པའི་ བསྐལ་ བཟང་ གི་ སངས་ རྒྱས་ སྟོང་ ཚར། སྒོ་འགྲམ་ནང་ གི་
- 40 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གཡས་སུ་ངལ་བསོས་བུ་རྟ་བདག་བརྒྱད་ལ་གནོད་སྦྱིན་རྣམས་ཀྱིས་བསྐོར་བ་
ཀུན་མཁྱེན་བུའི་གཏོར་ཆོག་ལྟར་དང༌། གཡོན་འགྲམ་དུ་བསྟན་སྲུང་གུར་ གྱི་
མགོན་པོར་སྟེང་གི་ཆ་ལ་རྡོ་ རྗེ་ འཆང་དང་བླ་བརྒྱུད་ཁ་ཤས་ནས་བཟུང་། རུ་
འདྲེན་སྡེ་བཞིའི་བར་ཨ་གཉན་དམ་པའི་མགོན་པོ་བྲིས་སྐུ་བྲི་ཐབས་ལྟར་དང་
འཁོར་དུ་ཞིང་སྐྱོང་དབང་པོ་དང་། གཞན་ཡང་སྲུང་མ་ཁ་ཤས་སོགས་དང༌། སེང་
གཡབ་ཆེ་བར་གཙོ་བོར་རྡོ་རྗེ་འཆང་ལ་གྲུབ་ཆེན་བརྒྱད་ཅུ་རྩ་བཞི་ཁྲུ་ཚད་རེ་ཙམ་
རྣམས་བླ་མ་རྡོ་རྗེ་གདན་པས་མཛད་པའི་བསྟོད་པ་ལྟར་དང༌། མགྲོན་དུ་གྲུབ་
ཐོབ་ཁ་ཤས་བཅས། སེང་གཡབ་ཆུང་བར་དོན་ཞགས་ལྷ་ལྔ་སོགས་ཡི་དམ་དུ་མ་
རིམ་པ་བཞིན་དུ་བཀོད་པ་ལ་ཐོག་མར་སྒོ་སྟེང་དུ། བླ་མ་ས་སྐྱ་པ་ཆེན་པོ། རྡོ་རྗེའི་
སྐུ་ བརྙེས་ བསོད་ནམས་རྩེ་མོ། འཁོར་ ལོའི་ མགོན་ པོ་ གྲགས་པ་རྒྱལ་ མཚན།
གནས་ལྔ་རིག་པ་ཀུན་དགའ་རྒྱལ་མཚན། འཁོར་ལོས་སྒྱུར་རྒྱལ་བློ་གྲོས་རྒྱལ་
མཚན། མཐུ་སྟོབས་དབང་ཕྱུག་ཨ་གཉན་དམ་པ། རྡོ་རྗེ་འཆང་ཀུན་དགའ་བཟང་
པོ། མཉམ་མེད་བུ་སྟོན་རིན་པོ་ཆེ། རྡོ་རྗེ་གདན་པ་ཀུན་དགའ་རྣམ་རྒྱལ། སེམས་
དཔའ་ཆེན་པོ་དཀོན་མཆོག་རྒྱལ་མཚན། བདག་ཆེན་རྡོ་རྗེ་འཆང་བློ་གྲོས་རྒྱལ་
མཚན། གྲུབ་ཐོབ་ལྕགས་ཟམ་པ། ཐམས་ཅད་མཁྱེན་པ་དཀོན་མཆོག་ལྷུན་གྲུབ།
རྡོ་རིངས་ཀུན་སྤངས་ཆེན་པོ། ཚར་ཆེན་བློ་གསལ་རྒྱ་མཚོ། ས་ལོ་འཇམ་པའི་རྡོ་རྗེ།
ཐམས་ཅད་མཁྱེན་པ་དཔལ་མཆོག་རྒྱལ་མཚན། མཁས་གྲུབ་སངས་རྒྱས་ཕུན་
ཚོགས། སྒོ་འགྲམ་གཡས་སུ། ཁྲོ་བོ་དབྱུག་སྔོན་ཅན་དང་པདྨ་མཐར་བྱེད། ཡུལ་
འཁོར་སྲུང་ལ་དྲི་ཟས་བསྐོར་བ། རྣམ་ཐོས་སྲས་ལ་གནོད་སྦྱིན་གྱིས་བསྐོར་བ།
སྒོ་འགྲམ་གཡོན་དུ། ཁྲོ་བོ་འདོད་པའི་རྒྱལ་པོ་དང་མི་གཡོ་བ། འཕགས་སྐྱེས་པོ་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལ་གཤིན་རྗེ་དང་ སྲིན་པོ་ ཕོ་མོས་བསྐོར་བ། མིག་མི་བཟང་ལ་ཆུ་ལྷ་ ཕོ་མོས་
བསྐོར་བ། རིམ་བཞིན་གྱིས་ཞིང་ཁམས་རྣམས་རེ་རེ་ལ་ཡང་། འཕགས་པ་འོད་
སྲུང་ ། ཀུན་ དགའ་བོ། འཕགས་ པ་ ཤ་ནའི་ གོས་ ཅན། འཕགས་ པ་ ཉེར་ སྦས།
འཕགས་པ་དྷིརྟི་ཀ །འཕགས་པ་ནག་པོ་པ། འཕགས་པ་ལེགས་མཐོང་། འཕགས་
པ་ ས་ གའི་ ལྷ། ཀླུ་ སྒྲུབ་ རྗེ། ཨཱརྱ་ དེ་ ཝ། སློབ་ དཔོན་ ཐོགས་མེད། དབྱིག་ གི་
བཤེས་གཉེན། ཕྱོགས་ཀྱི་གླང་པོ། དཔལ་ལྡན་ཆོས་ཀྱི་གྲགས་པ། ཡོན་ཏན་འོད།
ཤཱཀྱ་འོད། སློབ་དཔོན་ཙནྡྲ་གོ་མི། ཟླ་བ་གྲགས་པ། སློབ་དཔོན་མ་ཏི་ཙི་ཏྲ། སློབ་
དཔོན་རཏྟཱ་ཀ་ར། ཇོ་བོ་ཨ་ཏི་ཤ། འབྲོམ་སྟོན་རྒྱལ་བའི་འབྱུང་གནས། པཎ་ཆེན་
ཤཱཀྱ་ཤྲཱི། འབྲོག་མི་ཤཱཀྱ་ཡེ་ཤེས། རྭ་ལོ་ཙཱ་བ་རྡོ་རྗེ་ གྲགས། འགོས་ཁུག་པ་ལྷས་
བཙས། མར་པ་ཆོས་ཀྱི་བློ་གྲོས། མལ་ལོ་ཙཱ་བ། བ་རི་ལོ་ཙཱ་བ། ཡར་ལུང་ལོ་ཙཱ་
བ་གྲགས་པ་རྒྱལ་མཚན། འཕགས་པ་སྤྱན་རས་ གཟིགས། འཕགས་པ་འཇམ་
དཔལ། དཔལ་ཕྱག་ན་རྡོ་རྗེ། འདིའི་བར་མཚོ་དང་ནེའུ་གསེང་ནང་ནས་མེ་ཏོག་
སྐྱེས་པར་རིགས་གསུམ་མགོན་པོ་བཞེངས་སྐུ་བྲི་བར་ཞུས། པ་གོར་བེ་རོ་ཙ་ན།
སློབ་དཔོན་པདྨ་འབྱུང་གནས། སྟེང་དུ་སྣང་བ་མཐའ་ཡས། གཡས་སུ་མནྡ་ར་བ།
གཡོན་དུ་ཡེ་ཤེས་མཚོ་རྒྱལ། པདྨ་རྒྱལ་པོ། པདྨ་སམྦྷ། ཤཱཀྱ་སེང་གེ། བློ་ ལྡན་
མཆོག་སྲེད། ཉི་མ་འོད་ཟེར། སེང་གེ་སྒྲ་སྒྲོག ། རྡོ་རྗེ་གྲོ་ལོད། ཡང་ཞིང་ཁམས་
གཅིག་ལ། ཚེ་ དཔག་མེད་དང་མཁའ་སྤྱོད་མ། གཙང་དེ་ཝེན་ རཀྴི་ཏ། ཛྙཱ་ནེན་
རཀྟི་ཏ། འཁོན་ཛྷཱ་ རེནྡྲ་རཀྴི་ཏ། རཏྟེན་རཀྴི་ཏ། དབའ་རཏྣ་རཀཱི་ཏ། གླང་ཁམས་
པ་སུ་ག་ཏ་རཀཱི་ཏ། ཅོག་རོ་ཀླུའི་རྒྱལ་མཚན། རྒྱལ་པོ་ཁྲི་སྲོང་ལྡེའུ་བཙན། རྒྱལ་
པོ་སྲོང་བཙན་སྒམ་པོ། རྒྱལ་པོ་ཁྲི་རལ་པ་ཅན། ཐོན་མི་སམྦྷོ་ཊ། བིརླ་པ་ཆུ་བོ་
GI
བྱ
སྒྲ



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གྱེན་བཟློག །བིརླ་པ་ཉི་མ་རྟེང་འཛུད་དམར་སྨུག །བིརླ་པ་སྔོ་ནག་ཆོས་འཆད།
བིརླ་པ་སྔོན་པོ་མུ་སྟེགས་ལྷ་མནན། བིརླ་པ་གསེར་འགྱུར་སྔོན་པོ། བིརླ་པ་ལྷ་
རྟེན་ཚལ་བཀས་སྔོན་པོ། གྲུབ་ཆེན་ཐང་སྟོང་རྒྱལ་པོ། ཤ་ཝ་རི་པ། གཡུ་ཐོག་
ཡོན་ཏན་མགོན་པོ། ཤོང་ལོ་ཙཱ་བ། རྔོག་ལོ་ཙཱ་བ། དཔང་ལོ་ཙཱ་བ། ཞ་ལུ་ལོ་ཙཱ་
བ། སྣར་ཐང་ལོ་ཙཱ་བ། སྡེ་དགེ་གྲུབ་ཆེན་ཀུན་དགའ་རྒྱ་མཚོ་དང༌། པར་ཁང་རྙིང་
པའི་སྒོ་འགྲམ་གྱི་སྐོར་ལ་རྗེ་འབངས་ཉེར་ལྔ་རྣམས་བཞུགས། ཁྱམས་སྟོད་ཀྱི་
ཞལ་ཡར་གྱུར་ཁྲི་ཆེན་སངས་རྒྱས་བསྟན་པ་ལ་སྡེ་དགེའི་རྒྱལ་རྒྱུད་ཀྱིས་བསྐོར་
བ། ཆོས་རྒྱལ་བསྟན་པ་ཚེ་རིང༌། དབུའི་གཡས་ལོགས་སུ་འཇམ་མགོན་བཀྲ་
ཤིས་ལྷུན་གྲུབ། གཡོན་ལོགས་སུ་གནས་གསར་དབོན་རིན་པོ་ཆེ་བཅས་བཀའི་
བློན་འབངས་རྣམས་ཀྱིས་བསྐོར་བ། གཡོན་ངོས་སུ་བསྟན་པའི་སྦྱིན་བདག་ཆོས་
རྒྱལ་ཆེན་པོ་ང་ལས་ནུ་གཉིས་པ་ཁྲི་ཆེན་བླ་མ་ཀུན་དགའ་ཕྲིན་ལས་རྒྱ་མཚོ། ལྷ་
སྲས་བློ་གྲོས་རྒྱ་མཚོ། ལྷ་སྲས་བསོད་ནམས་མགོན་པོ། སྟེང་གི་གཡས་ཟུར་དུ་
ངེད་རང་དང༌། གཡོན་ཟུར་དུ་མཁས་གྲུབ་སི་ཏུ་སྤྲུལ་སྐུ། བཤེས་གཉེན་སངས་
རྒྱས་རྒྱ་མཚོ། མཁས་བཙུན་དགེ་བའི་བཤེས་གཉེན་འདན་ལོ་ཙཱ་བ་ཚུལ་ཁྲིམས་
རིན་ཆེན་བཅས་ལ་བཀའི་བློན་ཚོགས་རྣམས་ཀྱིས་བསྐོར་བ། ཕྱི་སྒོའི་ནང་ལོགས་
ཀྱི་ གཡོན་ ངོས་ སུ་ འདུལ་ བ་ ནས་ གསུངས་ པའི་ སྲིད་ པའི་ འཁོར་ ལོ། གཡས་
ལོགས་སུ་དུས་ཀྱི་འཁོར་ལོའི་རྒྱུད་ནས་གསུངས་པའི་གླིང་བཞི་བཀོད་པ་བཅས་
རྣམས་བྲིས་ན་ལེགས་ཚུལ་གྱི་ཐོ་དང༌། ཞར་བྱུང་དུ་བསྟན་པ་སྤྱི་དང་བྱེ་བྲག་ལ་
ཆོས་ཀྱི་སྦྱིན་པ་རྒྱ་ཆེན་པོ་སྤེལ་བར་བྱ་བ་དང༌། རང་གཞན་བསོད་ནམས་དཔག་
མེད་ཐོབ་ཕྱིར། དེ་ བཞིན་ གཤེགས་ པའི་སྐྱེས་རབས་རྨད་དུ་བྱུང་བ་མཛད་པ་
43-



1:| མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
འཁྲུལ་མེད་སྣ་ནམ་གྱི་བཙུན་པ་སྐལ་བཟང་ཆོས་ཀྱི་རྒྱ་མཚོ་བསོད་ནམས་དབང་
པོའི་སྡེས་མཛད་པ། ཐུགས་རྗེའི་དབང་ཕྱུག་འཕགས་པ་སྤྱན་རས་གཟིགས་ཀྱི་
ཟློས་གར་ལས་ཁ་བ་ཅན་གྱི་མགོན་དུ་འཁྲུངས་པ་ཆོས་རྒྱལ་སྲོང་བཙན་སྒམ་པོའི་
གསུང་འབུམ་མ་ཎི་བཀའ་འབུམ། འཕགས་མཆོག་འཇམ་པའི་དབྱངས་ཀྱི་རྣམ་
འཕྲུལ་ཆོས་རྒྱལ་ཁྲི་སྲོང་ལྡེའུ་བཙན་གྱི་གསུང་འབུམ། རྒྱལ་རབས་གསལ་བའི་
མེ་ལོང་ས་སྐྱ་དཔལ་ལྡན་བླ་མ་དམ་པ་བསོད་ནམས་རྒྱལ་མཚན་གྱིས་ཕྱོགས་
བསྒྲིགས་མཛད་པ། གྲུབ་དབང་པདྨ་འབྱུང་གནས་ཀྱི་པདྨ་བཀའ་ཐང་ཤེལ་བྲག་
མ། རྒྱལ་པོ་བཀའ་ཐང༌། བཙུན་མོ་བཀའ་ཐང༌། བློན་པོ་བཀའ་ཐང༌། ལོ་པཎ་
བཀའ་ཐང་། ལྷ་འདྲེ་བཀའ་ཐང་། ལམ་འབྲས་བླ་མ་བརྒྱུད་པའི་རྣམ་ཐར། མར་
པ་ཆོས་ཀྱི་བློ་གྲོས་དང༌། དབང་ཕྱུག་བཞད་པ་རྡོ་རྗེའི་རྣམ་ཐར་གཙང་སྨྱོན་གྱིས་
བསྒྲིགས་པ། སྙན་དངགས་མེ་ལོང་གི་འགྲེལ་པ་བོད་མཁས་མི་ཕམ་དགེ་ལེགས་
ཀྱིས་མཛད་པ། ཆོས་རྒྱལ་ མིའི་ དབང་ ཕྱུག་ སངས་རྒྱས་རྒྱ་མཚོས་མཛད་པའི་
བསྟན་བཅོས་བཻཌཱུར་སྔོན་པོ། བིཌཱུར་དཀར་པོ། གཡའ་སེར། སྙན་སྒྲོན། གནས་
སྐབས་སུ་སེམས་ཅན་རྣམས་ཀྱི་ཉེར་འཚེ་ཞི་ཕྱིར་བོན་གྱི་ཀླུ་འབུམ་དཀར་ནག་ཁྲ་
གསུམ་སོགས་ཀྱི་པར་བཞེངས་དགོས་ཚུལ་ཞུས་པ་རྣམས་ཀྱང་མི་བདག་ཆེན་
པོས་ཐུགས་བརྩེ་བས་བསྐྱངས་ཏེ་གེགས་མེད་དུ་གྲུབ་པར་མཛད་པ་ཡང་སྐུ་དྲིན་
ཤིན་ཏུ་ཆེ་བར་གྱུར། གཟིགས་ལྤགས་གོས་སུ་བཀླུབས་པའི་གནམ་ཡིག་མཁན་
པོ་དེ་ཡང་སྡུག་བསྔལ་གྱི་སྨྲེ་སྔགས་ཆེར་སྒྲོག་ཅིང་མྱ་ངན་གྱི་མུན་ཁང་དོག་པོར་
ཆུད་ པར་ གྱུར་ ཏོ། །རང་ཉིད་ ནས་ ཀྱང་ རྩོལ་ བ་ བྱས་ པའི་ གཟིམས་ ཁང་ བླ་
བྲང་ཕན་བདེ་གླིང་སྟེང་འོག་བར་གསུམ་གྱི་བཟོ་བཀོད་ཚོན་རྩི་སྤེན་རྒྱ་སོགས་
- 44-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལེགས་པར་གྲུབ་པ། འཕྲལ་ཕུག་གང་དུ་ཡང་ས་ངོར་གྱི་བསྟན་པ་དང༌། ཁྱད་
པར་བསྟན་པའི་སྦྱིན་བདག་ཆེན་པོའི་དབུ་རྣ། ཆོས་གྲྭ་ཆེན་པོ་དཔལ་ལྷུན་གྲུབ་
སྟེང་གི་བསྟན་པའི་མིག་རྒྱན་ཆེན་པོར་གྱུར་པ་བཅས་ཀུན་གྱིས་མངོན་སུམ་དུ་
གྱུར་པའི་འདི་ཉིད་གེགས་མེད་ལྷུན་གྲུབ་ཏུ་འབྱུང་བ་ནི་དམ་ཅན་སྲུང་མའི་ནུས་
མཐུ་ཁོ་ན་ལས་གཞན་དུ་མ་གྱུར་པས་ཐེ་ཚོམ་མི་འཚལ་ལོ། །
ཟླ་བ་གསུམ་པའི་སྐབས་དེར་མཁས་གྲུབ་སི་ཏུ་རིན་པོ་ཆེ་དབུས་ཕྱོགས་སུ་
རྒྱལ་བ་ཀརྨ་པ་ཞྭ་དམར་བའི་ཡང་སྲིད་ཁྲི་འདོན་དང་། ཞྭ་ནག་པ་ཆེན་པོར་དབང་
ལུང་འབུལ་དུ་ཕེབས་རྩིས་ཀྱི་དགོངས་དཔྱད་གྲུབ་མཚམས་ལྷུན་གྲུབ་སྟེང་དུ་
ཕེབས་ པར། བླ་ མ་ ཁྲི་ཆེན་ སོགས་ སུ་ གང་ ཅིའི་ ལེགས་ སྤེལ་ ཞེ་ས་འབུལ་བ་
སོགས་དགོས་ཚུལ་ཕུལ་བར་མདུན་ཆེན་མཁྱེན་དཔྱོད་ཕུལ་དུ་བྱུང་བ་ནས་གཞན་
དང་མི་འདྲ་བའི་བཀུར་གཟོས་མཛད་པ་དང༌། ངེད་རང་གིས་ཀྱང་གདན་འདྲེན་
བཀུར་སྟི་སྐུ་རྫོང་རྒྱས་པ་དང༌། བདེ་མཆོག་དཀར་པོའི་བྱིན་རླབས་ཞིག་ཀྱང་
ཕུལ་བས་རྟེན་ འབྲེལ་ ལེགས་ ལམ་ ཆེ་ བར་ གྱུར། ཟླ་ བ་ ལྔ་ པའི་ ནང་ དུ་ ཆར་
འབེབས་སུ་སོང་ཞིང་ཡང་བསྐྱར་ཆུ་ནག་མར་ཀླུའི་ཁང་བཟང་གསར་དུ་བཞེངས་
པས་དགེ་མཚན་ཡང་ཆེ་བར་བྱུང༌། ཟླ་བ་ལྔ་པའི་མཇུག་ཏུ་གཉེར་པ་ཀུན་དགའ་
དཔལ་ལྡན་ཅན་དཔོན་གཡོག་རྣམས་གཞུང་མཆོད་ཡོན་དུ་འཚམས་ཞུ། ས་སྐྱ་
གོང་དང་ངོར་གྱི་ཞབས་དྲུང་ཁག །བཀྲ་ཤིས་ལྷུན་པོ་བཅས་དགོན་སྡེ་ཁ་ཤས་སུ་
མང་བསྐོལ། བསྔོ་རྟེན། ཨེ་ཝཾ་ འདུས་ཚོགས་སུ་བསྙེན་རྒྱས་ ཉིན་བཞི། གཙུག་
ལག་ཁང་ཆེན་པོའི་རྒྱ་མཐོངས་ཀྱི་ཁོར་ཡུག་ཏུ་མཛོད་གོས་དང་ཇུས་མ་འགངས་
ཆེ་བ་ཤ་སྟག་ལས་གྲུབ་པའི་འཕན་ཕྲེང་བཀོད་ལེགས་དངུལ་སྲང་ཉིས་བརྒྱའི་རྒྱུ་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཚོགས་ལས་གྲུབ་པ་དང༌། བསྟན་བཅོས་རིན་པོ་ཆེ་འགྱུར་རོ་ཅོག་གླེགས་བམ་
ཉིས་བརྒྱ་དང་དགུ། གསང་སྔགས་ལམ་འབྲས་བུ་དང་བཅས་པའི་སྔོན་འགྲོ་སྣང་
གསུམ་དང་། དངོས་གཞི་རྒྱུད་གསུམ་མཛེས་རྒྱན། ཁྱད་པར་དུ་རྒྱལ་བའི་སྐུ་རྟེན་
དང་ཐུགས་ཀྱི་རྟེན་བཞེངས་པའི་སྐབས་སུ་ཉེ་བར་མཁོ་བའི་གཟུངས་སྔགས་རིན་
པོ་ཆེ་ཤིན་ཏུ་རྒྱས་པའི་པར་ཤིང༌། གྲྭ་ཚང་སོ་སོར་ཡིག་རྟེན། ལྡན་གླིང་གཉིས་ལ་
བླ་བྲེ་བཟང་བ་རེ་བཅས་རྣམས་འབུལ་བ་དང་། དབོན་ཆུང་ངེད་རང་རྩར་རམ་སྒ་
སྟོད་གང་རིགས་ལ་བཞུགས་ན་ལེགས་པ་ཞིག་བློར་ཤར་བ་བཅས་གདན་འདྲེན་
དུ་བརྫངས། ས་ངོར་དང་བཀྲ་ཤིས་ལྷུན་པོ་བཅས་ཀྱི་དཔོན་གཉེར་ཚོང་དཔོན་
རྣམས་ལ་ཡང་གོང་ལྟར་ཐོན་ཆས་ཐུམ་བུ་ཞུ་ཡིག་སོགས་ཕུལ། སྐབས་ཤིག་རྨི་
ལམ་དུ་རོང་པོའི་པུ་ཏྲ་གནས་པའི་ཤིང་སྡོང་དེ་གྲྭ་པ་མང་པོས་སྟ་རེ་ཐོགས་ནས་
རིམ་གྱིས་གཏུབས་ཏེ་སྡོང་དུམ་ཤིན་ཏུ་ཆེ་བ་རེ་རེ་ནས་ཁུར་འགྲོ་ཡིན་འདུག །
ངེད་རང་གིས་བསམ་པར་འདི་དགོན་པའི་ཤར་ན་ཡོད་པའི་ལེགས་པ་ཞིག་ཡོད་
རུང༌། གྲྭ་པ་འདི་རྣམས་ཀྱིས་གཏུབས་པ་འདི་མི་ལེགས། ད་དགོན་པའི་ཤར་འདི་
སྟོང་པར་འགྲོ་བ་འདུག་སྙམ་པས། རྩ་བར་དེ་ནས་མཐོ་ཚད་གཅིག་ཙམ་བཞག །
གཞན་ཐམས་ཅད་ཁུར་སོང་བས་ཐར་རྩེ་སོགས་ལ་དགོས་སམ་སྙམ་པས། དེ་
སྐབས་ཀྱི་བསྟན་པའི་བདག་པོར་སོང་བའི་རྟགས་སུ་འདུག་པས། སྟོན་ཟླ་བ་དགུ་
པའི་ཉེར་ལྔའི་ཉིན་བླ་བྲང་མཁན་བསོད་ནམས་ལྷུན་གྲུབ་ཞིང་དུ་ཕེབས་འདུག་པ་
དེ་ཉིད་སྐུ་ཚེ་རིང་བ་བྱུང་ན་བསྟན་ཕན་བཟང་པོ་ཞིག་འོང་བའི་རེ་བ་འདུག་ཀྱང་
རེ་ཐོག་ཏུ་མ་ཞོག་པར་འགྱོད་པར་གྱུར། ཟླ་བ་དྲུག་པའི་ནང་དེར་འཇམ་དབྱངས་
གོང་མ་ཆེན་པོས་ལྕགས་མདུད་དུ་ལས་དམག་གི་དཔུང་ཆེན་པོ་འོང་བ་དང་། དེ་
- 46 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དག་གི་སྐབས་སུ་གཞན་གྱི་བསམ་སྦྱོར་ངན་པས་སྡེ་དགེ་ཚང་ལ་གཏམ་ངན་སྣ་
ཚོགས་ཤིག་བསྒྲགས་པའི་འུར་སྒྲ་ཆེ་བ་ཞིག་ཤར་རུང་། བླ་མ་ལྷ་དང་བཅས་པའི་
ཐུགས་རྗེ་དང༌། སྦྱིན་བདག་ཆེན་པོ་དཔོན་བློན་རྣམས་ཐུགས་རྒྱ་ཤིན་ཏུ་ཆེ་བའི་
སྟབས་ཀྱིས་རིམ་གྱིས་རང་ཡལ་དུ་སོང་། དེ་སྐབས་དགོན་ཆེན་དུ་ཤོལ་ནད་ལྟ་
བུས་གློ་བུར་དུ་མཆེད་སྙམ་པ་ཞིག་ཤར་བས། འདུས་པ་རྒྱ་མཚོར་ཇོ་བོ་རྗེ་ནས་
བརྒྱུད་པའི་ཁྲོ་བོ་སྨེ་བ་བརྩེགས་པའི་སྦྱང་ཁྲུས་ རྗེས་གནང་བཅས་ཕུལ་བས་
གཞན་མ་བར་མཚམས་ཆོད་པ་བྱུང་རུང་རྡོ་རྗེ་འཛིན་པ་བཀྲ་ཤིས་བཟང་པོ་དེ་ཉིད་
ཀྱི་སྐུ་དབོན་ཞིག་བསྙུང་བས་བླ་རྒན་ཉིད་ཐུགས་འཚེ་ཆེ་ཞིང་། བདག་ཉིད་ནས་
ཀྱང་བྱིན་རླབས་དང་སྲུང་འཁོར་ཕུལ་བས་གྲྭ་པ་གཞན་ལ་ནི་མ་གནོད་ཀྱང་
དབོན་པོ་དེ་ཉིད་ནི་འདས་སོང་བ་དང༌། རིམ་གྱིས་བླ་རྒན་ཉིད་ཀྱང་དགུང་ལོ་
གྲངས་མང་བ་བཅས་ཞབས་འབམ་གྱིས་བསྙུང་ཡུན་རིང་བས། ངེད་ནས་ཀུན་
རིག་དབང་དང་རྗེས་གནང་གཅིག་གཉིས་ཙམ་ཕུལ། ཟླ་བ་བདུན་པའི་ནང་གི་
ཚེས་བཅུ་སྐོར་ཙམ་ནས་བསྙུང་གཞི་ཉོབ་ཤས་འདྲ་མོ་ཞིག་གིས་བདུན་ཅུ་དོན་
བདུན་པ་ཚེས་ཉི་ཤུ་ ལ་ དག་པའི་ཞིང་དུ་གཤེགས། ཞག་གསུམ་གྱི་བར་འོད་
གསལ་ཆེན་པོའི་ངང་དུ་གནས། ཐུགས་དམ་གསལ་འདེབས་དང་སྐུ་གདུང་ཆས་
ཞུགས་ཀྱི་ཞབས་ཕྱི་རྣམས་ཅི་ལྟར་དགོས་པ་ངེད་རང་ནས་བསྒྲུབས། གདུང་གི་མེ་
མཆོད་བཤེས་ གཉེན་དམ་པ་བླ་མ་ནམ་མཁའ་དཔལ་བཟང་གིས་ ཕུལ་བར་
མཛད། སྐུ་གདུང་ཆས་ཞུགས་དང་སྦྱིན་སྲེག་གི་སྐབས་ནམ་མཁའ་ཐམས་ཅད་
འཇའ་འོད་ཀྱིས་ཁེངས་པ་དང༌། ལྷག་པར་ནུབ་ཕྱོགས་ཀྱི་ནམ་མཁའི་ཕྱོགས་
ཐམས་ཅད་འཇའ་སྤྲིན་རྨ་བྱའི་མགྲིན་པ་ལྟ་བུས་ཁྱབ་པ་སོགས་བྱུང་། གདུང་རུས་
སྤྱི
- 47-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽
རྣམས་བྱིང་ལ་སཙྪ་བཏབ་སྟེ་ཆུ་བོ་ཆེན་པོར་གདན་དྲངས། ཉུང་ཤས་ལ་སྐུ་བརྙན་
དང་སཱཙྪ་བཏབ་པ་བཅས་ལ་བྱང་ཆུབ་མཆོད་རྟེན་མདའ་ཚད་མ་ཞིག་བཞེངས་ཏེ་
འཇམ་ མགོན་ སངས་ རྒྱས་ ཕུན་ ཚོགས་ ཀྱི་ སྐུ་ གདུང་ བཞུགས་ པའི་ ལྷ་ ཁང་དུ་
བཞུགས་སུ་གསོལ། སྐུ་ཆས་རྣམས་ཇི་ལྟར་ཡོད་པ་ས་སྐྱོང་ཁྲི་ཆེན་བླ་མ་དང༌།
ངེད་ནས་ཞབས་འགྱུར་ཞུས་པས་བསོད་ནམས་ཀྱི་སྐལ་བ་ཤིན་ཏུ་ཆེ་བར་མཆིས་
ཏེ། དམ་པ་དེ་ཉིད་ནི་གཞི་ཚུལ་ཁྲིམས་རྣམ་པར་དག་པ་ལ་གནས་པ་དང༌། ཐེག་
ཆེན་རྒྱལ་བའི་སྲས་པོའི་འཇུག་སྒོ་རིན་པོ་ཆེ་དེ་ཉིད་ཚེ་རབས་དུ་མར་སྦྱངས་པ་
མཐར་ཕྱིན་པའི་སྟོབས་ཀྱིས། སྐུ་ཚེ་འདིར་ཡང་གཞན་ཕན་གྱི་ཐུགས་བསྐྱེད་ལ་
གཅིག་ཏུ་གཞོལ་ཞིང་བཟོད་པ་ཐོབ་པ་དང༌། རིག་འཛིན་སྔགས་ཀྱི་གདམས་པ་
རྣམས་ཀྱང་ཚུལ་བཞིན་དུ་ལེགས་པར་ནོས་ཏེ། ཐོས་པ་དང་བསམ་པ་དང་སྒོམ་པ་
ཕུལ་དུ་ཕྱིན་ཅིང༌། རྒྱུད་སྡེ་རྒྱ་མཚོར་འཇུག་པའི་དེད་དཔོན་ཆེན་པོར་དབང་
བསྒྱུར་ནས། མིང་ཙམ་དང་བརྡ་ཙམ་དང་ཐ་སྙད་ཙམ་མ་ཡིན་པར་རྒྱུད་སྡེ་མཐའ་
དག་གི་དབང་དང་བྱིན་རླབས་ཀྱི་ རིམ་པ་ རྗེས་གནང་ཁྲིད་ལུང་ཞལ་ཤེས་ཀྱི་
གདམས་པ་རབ་ཏུ་གནས་པ་དང༌། རྡོ་ རྗེ་ སློབ་དཔོན་གྱིས་བགྱི་བར་འོས་པའི་
ཕྱག་ལེན་གྱི་རིམ་པ་ཆེ་ཕྲ་ཆུང་གསུམ་མཐའ་དག་སོགས་ཀྱི་བསྟན་པ་རིན་པོ་ཆེ་
སྤྱི་དང༌། ཁྱད་པར་ཆོས་གྲྭ་ཆེན་པོ་ལྷུན་གྲུབ་སྟེང་གི་རྒྱན་དམ་པ་སྐུ་དྲིན་ཡུན་དུ་ཆེ་
བ་ཞིག་ནི་ཡིན་པར་ངེས་པར་དོན་གྱིས་རྡོ་རྗེ་འཆང་དབང་དམ་པར་གོ་ཞིང་བདག་
ཅག་ནས་ ཀྱང་ སྦས་པའི་རྣལ་འབྱོར་དེ་ཉིད་ཀྱི་ཞལ་ལས་བཅོམ་ལྡན་འདས་
འཁོར་ལོ་སྡོམ་པ་དཔལ་མཁའ་འགྲོ་རྒྱ་མཚོའི་དཀྱིལ་འཁོར་དུ་དབང་བསྐུར་བ་
ངོར་ཆེན་རྡོ་རྗེ་འཆང་གི་གསུང་རབ་དྲི་མ་མེད་པའི་སྟེང་ནས་ལེགས་པར་ནོས་
- 48 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
པས། རང་ཉིད་དང་ཡང་ཚེ་རབས་ཐོག་མ་མེད་པ་ནས་སྨོན་ལམ་གྱི་ལས་སྐལ་
ཤིན་ཏུ་བཟང་བ་ཞིག་མཆིས། གོང་མའི་ཞབས་ཕྱི་དམག་དཔོན་བོ་དགྱིས། དར་
རྒྱས་ཅན་རྣམས་དཔུང་ཆེ་བ་བརྫང་བརྡར་མཛད་པ་སྐུ་རིམ་རྒྱབ་སྐྱོར་གང་དགོས་
དང༌། ཆོས་ སྲུང་ ལ་ ཕྲིན་བཅོལ་ གྱི་ རིམ་པ་ངེད་ རང་ནས་ གང་དྲག་ ཞུས་ པས་
གེགས་མེད་ཀྱིས་བབ་འབྲེལ་ཙམ་བྱུང་སོང་། དབྱར་སྟོན་གྱི་བྲེལ་བའི་ རིགས་
ལུགས་ཟུང་གང་དགོས་བགྱིས་ཏེ། དེ་ལོ་མདུན་ཆེན་ལོ་དུས་ཀྱི་ཐོག་སྡུད་ལྟ་བུར་
རྫོང་མགོ་ཐག་རིང་དུ་ཕེབས་མ་གྲུབ་ཅིང་། ལྕགས་ར་བསམ་འགྲུབ་རྩེར་ཕེབས།
ངེད་རང་ཡང་སོང་སྟེ་དེ་སྐབས་ཅུང་ཞིག་དལ་བའི་སྐབས་སུ་འདུག་པས་ལྕགས་
ར་དགོན་དུ་ངེད་རང་བཀྲ་ཤིས་ཚེ་རིང་གི་དགོན་ཁང་སྟབས་འབེན་ལེགས་པ་
ཞིག་ འདུག་ པར་ བསྡད། སྔ་ དགོངས་ སྟབས་གང་བདེར་ ཁྲི་ཆེན་རིན་པོ་ཆེར་
སྐབས་སུ་གང་བབ་ཀྱི་ཡི་དམ་ཞི་ཁྲོ་གང་རིགས་ཀྱི་དབང་དང༌། འདུས་ཚོགས་སུ་
དཔལ་དགེས་པ་རྡོ་རྗེའི་རྒྱུ་དབང་། ལམ་དུས་ཀྱི་དབང༌། ནཱ་རོ་མཁའ་སྤྱོད་རྣལ་
འབྱོར་དབང་ཕྱུག་གི་སྲུང་བ་ཕྱི་ནང་གཉིས། ཟབ་མོ་བླ་མའི་རྣལ་འབྱོར་ཕྱི་ནང་
གཉིས། ཚེ་དཔག་ལྷ་དགུ །ཀུན་ རིག །མགོན་པོ་གུར་ལྷ་བརྒྱད། ཁྲོ་བཅུ། ཞལ་
བཞི་པ། གྲྭ་གསར་རྣམས་ལ་རབ་བྱུང་། དབུས་སུ་མི་ཕེར་བའི་རིགས་ཀྱི་གྲྭ་རྒན་
དང་བསྙུང་གཞི་དམ་དུ་ཡོད་ངེས་རིགས་ལ་བསྙེན་པར་རྫོགས་པ་སོགས་དང༌།
ཡང་གཙུག་ལག་གི་སྒོ་ཁང་ཁྱམས་ཆེན་མོར་སེར་སྐྱ་བྱིང་ལ་ཆོས་ར་ཉིན་བཅུ་
གསུམ་དང༌། ལྷ་ཁང་རྣམས་ལ་རབ་གནས་བསྡུས་ཙམ་དང་རི་ཁྲུས་ཕྲིན་བཅོལ་
གང་དྲག་ཞུས། སེར་སྐྱ་ཐམས་ཅད་ཀྱིས་འབུལ་བ་བཟང་ཞིང་། གཉེར་པ་བསྟན་
པ་བཟང་པོའི་གྲྭ་ཁང་དུ་འབོད་པར་མཛད། དབང་བཀའ་གསུམ་ཙམ་ཕུལ་ཞིང་
49-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
གསོལ་ཞབས་འབུལ་བ་བཟང་བ་མཆིས། ཡུལ་དེའི་བླ་དགོན་ཐམས་ཅད་ལ་སོ་
སོར་གནང་སྟེར་དང་དད་རྟེན་གྱི་རིམ་པ་རིམ་གྲོ་རྟེན་སོགས་རྒྱས་པར་ཕུལ། བར་
སྐབས་དེར་གད་ཐོག་མགོན་པོ་ཚེ་བརྟན་གྱི་སྲས་པོ་བསོད་ནམས་བཟང་པོ་
འདས་སོང་བར་དེ་ཉིད་ཀྱི་ལམ་བསྟན་དུ་ཟིལ་གྱི་ཡབ་མེས་གོང་མའི་གནས་ཁང་
དུ་འགྲོ་དགོས་པར། ཡར་ལམ་དགོན་ཆེན་དུ་ཞག་སྡོད་ཅིག་བྱས་ཏེ་དཔོན་ཚང་དུ་
སོང་། ཞག་གཉིས་བསྡད་ཅིང་ཤི་གསོན་ཀུན་གྱི་བསམ་པ་བསྐང་། ཞབས་ཏོག་
འབུལ་བ་བཟང་བར་བྱུང༌། མར་ལམ་དགོན་ཆེན་དུ་ ཞག་གསུམ་བསྡད་ནས།
ཕྱག་མཛོད་གུ་རུ་བཀྲ་ཤིས་སྔོན་ནས་བསྙུང་གིན་ཡོད་པར་སྨན་དཔྱད་དང་རིམ་
གྲོ་སོགས་ཀྱིས་ཕན་ཐོགས་ཡོད་མེད་ཀྱི་གནས་ཚུལ་སོགས་ཞུར་བྱུང་རུང་བཟློག་
མེད་ཅིག་ཤར་ཡང་། རྣམ་དཀར་སྐུ་རིམ་གྱི་རིགས་རྒྱས་པར་མཛད་སོང་ཡང་།
སྐུ་ཁམས་ནི་མ་དྭངས་པས་ཇེ་ཐུར་སོང་སྟབས། ངེད་ཀྱིས་དེ་ཉིད་ལ་ཀུན་རིག་
གསོན་སྦྱོང་ཞིག་རྒྱས་པར་བྱས་ནས་ངེད་རང་གི་གནས་ཁང་དུ་སླེབས་འཕྲལ་
ཙམ་འདས་འགྲོ་ཚུལ་ གྱི་ རྒྱུ་མཚན་བྱུང་བར་ཡང་བསྐྱར་མྱུར་དུ་སོང་སྟེ་འཕོ་
འདེབས་བྱས་པར་སྐྱེ་བོ་ཞིག་འདས་པ་ལ་ངོ་མཚར་ཆེ་བར་འདུག །དེ་ཉིད་སྔོན་
ནས་དགེ་ལ་དཀར་བ་དང༌། མ་ཎི་དུང་ཕྱེད་བཞི་ཙམ་ངག་ནས་ཐོན་པ་དང༌།
སྒྲོལ་མ་འབུམ་ཐེར། སིདྡྷི་མང་པོ་བཏོན་པའི་བྱིན་རླབས་སུ་འདུག །མཇུག་ཏུའང་
ཇའི་སང་ཚེ་དབང་ལྷུན་གྲུབ་སེར་སྐྱས་དགེ་རྩ་རླབས་ཆེན་ཞིག་བྱས་སོང་བས་
འདས་བསོད་ཆེ་བར་བྱུང་སོང་། དེ་མཚམས་ཡེ་ན་ཕོ་བྲང་དུ་ཡོན་མཆོད་ཟུང་
འབྲེལ་དུ་ཕེབས། དེ་གའི་སེར་སྐྱ་མཐའ་དག་ལ་དབང་ཆོས་གནང་སྟེར་རྒྱས་པར་
ཞུས་ཤིང༌། དེར་འདུག་སྐབས་དཔོན་ཀུན་དགའ་སྐྱབས་ཀྱི་ཁྱིམ་པ་མ་ལྷ་ཡོལ་
- 50 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བའི་ལམ་སྟོན་དུ་སོང༌། དེ་རྗེས་སུ་བུ་ལྷག་ཕྲུག་ཤི་བའི་ལམ་སྟོན་དུ་སོང་བ་
བཅས་སྔ་ཕྱིར་ངེད་ལ་ཇ་འཁོར་དྲུག་བརྒྱ་དང་ཉི་ཤུ་ཙམ་གྱི་རྩ་བ་བྱིན་པའི་ཡོན་
བདག་དྲིན་ཆེན་ཞིག་བྱུང༌། དེ་ནས་དགོན་ཆེན་དུ་ཕེབས། ངེད་རང་འདུ་བ་ཆེན་
པོའི་རྡོ་རྗེ་འཇིགས་བྱེད་ཀྱི་ཚོགས་དབུར་བསྡད། སྒྲུབ་མཆོད་དངོས་གཞི་བླ་མ་
ཚུལ་ ཁྲིམས་དཔལ་བཟང་དང་བསོད་ནམས་རྒྱལ་མཚན་གཉིས་བཞུགས། མེ་
སྟག་སར་པའི་དགའ་སྟོན་དུ་ཕོ་བྲང་ཆེན་པོར་འབོད་པར་མཛད། དགའ་སྟོན་
བཟང་ཞིང་ལོ་དེའི་ནང་ དུ་ བསྟན་ འགྲོར་གེགས་ ཆག་ཡོད་མེད་རྣམས་དཀོན་
མཆོག་གསུམ་ལ་གསོལ་བ་བཏབ་པར་གེགས་མེད་ཅིག་ཤར། སྡེ་དགེ་སྐུ་མཆེད་
ཀྱི་སྐུ་ཕྱྭ་ཇུས་ཕྲུ་དང༌། །
གཞན་ཡང་བསྟན་པ་སྤྱི་སྒེར་ཐམས་ཅད་ལ་བདེ་སྐྱིད་སྤེལ་ཕྱིར་སྐུ་རིམ་གྱི་ཐོ་
ཕུལ་ འཕྲལ་འདུས་ པ་ རྒྱ་ མཚོས་ སྒྲུབ་ དགོས། སྔགས་ བོན་ རྣམས་ ཀྱིས་ སྒྲུབ་
དགོས། སྐྱེ་བོ་རྣམས་ཀྱིས་རིགས་གསུམ་སྙིང་པོ། སིདྡྷི་འུར་འདོན། རི་རྒྱ་ཀླུང་རྒྱ།
སཱཙྪཇོ་དར། ལྷ་བསང་རྣམས་གང་དགོས་པ་ཐམས་ཅད། མི་བདག་ཆེན་པོ་སྐུ་
མཆེད་ལྷན་རྒྱས་ནས་མཛད་དགོས་ཀྱི་རིགས་དང༌། གཞན་ཡང་ཕྱོགས་སོ་སོར་
དགེ་བསྐུལ་གྱི་ཞལ་བཀོད་ཀྱང་མཛད་པས་བསྟན་རིམ་བསམ་གྱིས་མི་ཁྱབ་པ་
གྲུབ་པ་ཡང་གནང་སོང་ཞིང་། ངེད་རང་ནས་ཀྱང་ལོ་ལྟར་གྱི་འདུ་བ་དེ་ཉིད་ཀྱི་
ཚོགས་པ་སྟོང་དང་སུམ་བརྒྱར་ལོངས་པར་ཚེ་ཆོག་དང༌། ཆོས་སྲུང་ལ་བསྐང་བ།
བཀའ་འགྱུར། སྔགས་པ་རྣམས་ཀྱིས་བཟློག་པའི་རིགས་དང་མདོས་ཀྱི་རིགས་
གང་ དགོས། ཆོས་ སྲུང་ རྣམས་ ལ་ གཏོར་ བསྔོའི་ རིམ་པ་བསྙེན་ པ་ ཁ ་ གསོས་
སོགས་དང༌། བར་སྐབས་རྣམས་སུ་དབང་ཆོས་གང་གྲུབ་དང༌། རིམ་གྱིས་བྲེལ་
- 51 -



s
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བ་གང་དགོས་རྣམས་བཅད། དེ་སྐབས་ཡོན་མཆོད་ཐམས་ཅད་སྐུ་ཁམས་བཟང་
ཞིང་ལ་རྒྱའི་བབ་ཐམས་ཅད་བཟང་རབ་ཞིག་བྱུང་རུང༌། འོན་ཀྱང་རྒྱའི་དཔུང་
གྲོགས་སུ་དམག་འགྲོ་སྔ་ཕྱིར་མང་བ་དང༌། ཕོགས་དཔོན་ཧུ་ང་ལོ་ཡེས་དཔོན་
གཡོག་དགོན་དུ་འདུག་ཡུན་རིང་བ་དང༌། རྒྱའི་དཔོན་འགོ་མང་པོས་འགྲིམ་ཡང་
ཡང་མཛད་དགོས་པ་བཅས། ལར་མདོ་ཁམས་སྨད་འདི་དང༌། ལྷག་པར་རང་
རེའི་སྡེ་དགེ་སྟོད་སྨད་གང་དུའང་ངལ་སྦྱོང་ཤིན་ཏུ་ཆེ་བ་ཞིག་བྱུང་སོང་ཞིང༌། རྒྱ་
བོད་ཀྱི་དམག་རྣམས་ཀྱང་ཡུན་རིང་དུ་འགོར་ཆེ་བ་དང༌། རྒྱའི་དཔོན་འགོ་རྣམས་
ཀྱང་ང་ཆེ་ང་གཉན་དང་ཐུགས་བསམ་མང་བས་ལན་ནམ་གཞན་དབང་དུ་ཤོར་བ་
ཇི་ལྟར་ཡིན་རུང་། གོང་མའི་དབུ་རྨ་མེད་པའི་ཁྱི་རྒན་གྱིས་རུས་པ་ཟ་འཕྲོ་འདྲ་མོ་
ཞི་དྲག་ཅི་ཡང་མིན་པ་ཞིག་ནི་བྱུང་སོང་། ནུབ་གཅིག་ཀླུ་ལྡིང་ཞབས་དྲུང་རིན་པོ་
ཆེ་དབུ་ལ་ས་ཞུ་བཟང་པོ་ཞིག་མནབས། གདུགས་སེར་པོ་ལེགས་པ་ཞིག་དབུ་
ཐོག་ཏུ་བསྐོར་ཞིང་ཨེ་ཝཾ་འདུས་ཚོགས་ཀྱི་སེར་ཕྲེང་རྣམས་དང་ལྷན་ཅིག་པར་
གླིང་སྐོར་དུ་ཕེབས་པ་ཞིག་རྨིས་པས། དེ་རྒྱབ་ཨེ་ཝཾ་གྱི་ཁྲི་ལ་བཞུགས་པའི་རྟེན་
འབྲེལ་དང་སྐུ་ཚེ་མཐར་སོན་ན་བསྟན་ཕན་ཆེ་བ་ཞིག་འོང་བའི་ལྟས་སུ་ཤར། དེ་
མཚམས་ཧོར་རྟའུ་རྦ་ཐང་དུ་གཙང་གདུགས་ཆེན་པོ་ཕེབས་པར་དཔོན་འགོ་ཆེ་
ཆུང་ཐམས་ཅད་མཇལ་དུ་འགྲོ་དགོས་འདུག་པས་ལར་སྡེ་དགེ་ཚང་གི་སྐུ་ངོ་རང་
ནི་གྲྭ་ས་ཙམ་དུ་མ་གཏོགས་སྔར་ནས་གང་དུའང་ཆེས་ཆེར་མི་ཕེབས་པའི་སྲོལ་
ཡོད་འདུག་ཀྱང༌། དུས་དང་བསྟུན་པས་མ་ཕེབས་ཀྱང་མི་ཆོག་པ་དང༌། ཕེབས་
ཀྱང་སྐུ་ལུས་བདེ་མིན་སོགས་ཇི་ལྟར་འོང་གི་ཚོད་མི་ཤེས་པ་བཅས། ངེད་ནས་
བརྟག་པ་བྱས་པར་མི་ཕེབས་ནི་ཀ་མེད་དང༌། ཕེབས་པར་སྐུ་མཆེད་གསུམ་གྱི་
- 52 -



)
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ནང་ནས་གང་ལེགས་ཞུས་པས་ཀྱང་ཁྲི་ཆེན་བླ་མ་ཉིད་ཕེབས་དགོས་པ་བབས།
ངེད་ལ་ཡང་ད་ལམ་ཁོང་མི་ཕེབས་ཀ་མེད་ཡིན་ཕྱིན་ཁྱོད་ཀྱང་དཀའ་ཚེགས་ཆེ་
རུང་སྐུ་སྲུང་དུ་འབྱོན་དགོས་པས་དེ་ལུགས་ཀྱི་གྲབས་ཡུལ་ཡང་བྱེད་དགོས་
ཕེབས་ པར། དགོངས་ ཁྲོལ་ ཡང་ ཡང་ ཞུས་རུང་ དེ་ ལྟར་ མི་འོང་ཚུལ་ནན་གྱིས་
ཕེབས། ལ་ལས་མ་སོང་ན་ལེགས་ཟེར། ལ་ལས་སོང་ན་ལེགས་ཟེར་བ་སྣ་ཚོགས་
ཤིག་གླེང་རུང་། ངེད་རང་ནས་འགྲོ་རྩིས་ཀྱི་བཅའ་གཞི་དང༌། ལྷག་པར་རང་ཉིད་
ཀྱིས་གཙོས་བསྟན་འགྲོར་བདེ་སྐྱིད་སྤེལ་བ་དང་། ཁྱད་པར་དམག་འཁྲུག་ངན་པ་
དེ་ཉིད་མྱུར་དུ་ཞི་ཕྱིར་དམིགས་ནས་བདག་ཅག་རང་གིས་གཙོས་བླ་མ་དགེ་
འདུན་བསྙེན་སོང་གང་བཞུགས་ཀྱིས་ཁྲོ་བོའི་རྒྱལ་པོ་དཔལ་རྡོ་རྗེ་འཇིགས་བྱེད་
ཆེན་པོའི་གཏོར་བཟློག་ཟབ་རྒྱས་ཀྱི་ཟོར་འཛིན་སངས་རྒྱས་ཕུན་ཚོགས་པའི་
གདན་ཚབ་དགེ་བའི་བཤེས་གཉེན་མཚུངས་མེད་ཆོས་ཀྱི་རྗེ་ཚུལ་ཁྲིམས་དཔལ་
བཟང་ གིས་ མཛད་པ་བཅས་ལེགས་ལམ་ གྱི་རྟགས་མཚན་ཆེ་ཞིང་མི་མཐུན་
གཡུལ་གྱི་ཕྱོགས་རྣམས་མྱུར་དུ་ཞི་བ་འདྲ་མོའང་བྱུང་། གཞན་ཡང་ཚེ་ཆོག །སྒྲོལ་
མ་མཎྜལ་བཞི་ཆོག །སྒྲོལ་ཤེར་གང་མང་དང་ གསུང་ རབ་མང་པོ་འུར་འདོན།
དམ་ཅན་སྲུང་མ་རྣམས་ལ་བསྐང་བ་སྟོང་ཚར་སོགས་དང༌། ས་བདག་ཆེན་པོ་
ནས་ཀྱང་ཕེབས་གྲབས་ཀྱི་སྒར་གྱི་བཅའ་བསྒྲིགས་སྐབས་སུ་གང་བབ་ཀྱི་ཐོག་
གསར་རྙིང་དགེ་གསུམ། ཀར་འབྲུག་བོན་གསུམ་མཐའ་དག་རིས་མེད་ལ་ཞི་དྲག་
གི་བཟློག་རིམ་གེགས་སེལ་གང་དགོས་ཐམས་ཅད་རྒྱས་པར་མཛད་ཐོག །ཟླ་
བ་ལྔ་པའི་ཚེས་ཉེར་ལྔར་ཕེབས་དགོས་པ་ཞིག་ཤར་རུང་ཐུགས་བྲེལ་གྱི་སྟབས་
ཉེར་དགུའི་ཉིན་བླ་ཆེན་ཆོས་ཀྱི་རྒྱལ་པོ་ཀུན་དགའ་ཕྲིན་ལས་རྒྱ་མཚོའི་བཀའི་
- 53 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བློན་ཆེན་སེར་སྐྱ་སྐུ་དྲུང་སེར་སྐྱ་བཅས་དཔོན་གཡོག་སུམ་བརྒྱ་སྐོར་དང་། ངེད་
རང་བཅས་ཡོན་མཆོད་ལྷན་ཅིག་ཆིབས་ཀྱི་ཁ་ལོ་བསྒྱུར་ནས། ཕོ་བྲང་ཆེན་པོ་
ལྷུན་གྲུབ་སྟེང་དུ་སྐུ་ནུ་བླ་མ་མཁྱེན་སྟོབས་ཀྱི་དབང་འབྱོར་ལྷ་སྲས་བློ་གྲོས་རྒྱ་
མཚོ་བཞུགས་པར་མཛད་དེ། ཐོག་མར་ལྷུན་གྲུབ་སྟེང་གི་བླ་མ་དབུ་ཆོས་གྲྭ་མང་
བཅས་དང་། གོང་མའི་ཕོགས་དཔོན་སྔོན་མའི་རྗེས་ཚབ་ཀྱི་མཱ་ལོ་ཡེས་སོགས་རྒྱ་
ཕྲག་ཙམ་གྱིས་རྒྱ་ལུགས་ཀྱི་སྟོན་མོ་མཇལ་དར་བཅས་ཀྱིས་རྡོ་ཁོ་ལྷ་ཁང་ལྟུང་ལོ་
ཅན་བར་ངེད་ཡོན་མཆོད་རྣམས་ཕེབས་སྐྱེལ་མཛད། གཙུག་ལག་ ཁང་གི་རྟེན་
རྣམས་ལ་སྙན་དར་ཕུལ་ནས་ཕེབས་ལམ་རྣམས་སུ་གེགས་མེད་པར་བཞེད་དོན་
ལྷུན་གྲུབ་འབྱུང་ ཕྱིར་ སྨོན་ལམ་བཏབ་སྟེ་དྷརྨ་མདོར་བཞུགས། ལྷ་སྲས་མིའི་
དབང་པོ་བསོད་ནམས་མགོན་པོའང་ཡོན་མཆོད་ཟུང་དུ་ཆིབས་སྐྱེལ་ལ་བཀྲ་ཤིས་
ལྟེམ་ནས་ཕེབས་པ་བཅས་དུས་འཛོམ་དང་། ཕྱི་ཉིན་ལྷ་ལུང་ཁུག་གི་བྱ་ཁྲ་སྒར་དུ་
ཕེབས་ཏེ་ཞག་གསུམ་བཞུགས། སྟོད་སྨད་ཀྱི་མཇལ་ཁ་སྐུ་རྫོང་འབུལ་མི་རྣམས་
ཀྱི་ ཐུགས་ བྲེལ་ སོགས་བཅད་ནས་ ལེ་རོང་ཕུ་ གསུམ་ མདོར་ སླེབས། དེ་ གའི་
ཚུགས་མཚམས་ནས་དཔལ་ཚངས་ པ་ཆེན་པོ་བསོད་ནམས་མགོན་པོས་ཡོན་
མཆོད་འཁོར་དང་བཅས་པར་སྐུ་རྫོང་གནང་སྦྱིན་ལེགས་སྤེལ་ཞལ་བཀོད་རྣམས་
མཛད། ཡོན་མཆོད་སྐུ་འཁོར་ཚང་མས་ཀྱང་ཁམས་བཟང་དུ་བཞུགས་པར་ཞུ་
བའི་མཇལ་དར་དང༌། འབུལ་ཚན་གྱི་རིགས་ཕུལ། དེ་མཚམས་ལ་ག་ཟི་ནས་
ཁང་སར་ཞབས་དྲུང་རིན་པོ་ཆེ་ཡོན་མཆོད་རྣམས་ལ་སྐུ་རྫོང་ཞུ་བ་དང༌། ཨེ་ཝཾ་དུ་
མཁན་ཆེན་བསོད་ནམས་ ལྷུན་གྲུབ་ཞིང་ཕེབས་པའི་སྐུའི་བསགས་སྦྱོང་རྟེན་
བདག་ལ་གནང་བ་བཅས་ཕྱག་མཛོད་ཕུན་ཚོགས་ཆོས་འཕེལ་ཕེབས་པར་ཡང་
སྨ
-54 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཇལ་འཕྲད་དང་ཐོན་ཆས་ཕུལ་ཏེ་ཡོན་མཆོད་རྣམས་ས་དམར་གདོང་དུ་ཕེབས།
དཀྱིལ་བཀྲམ་ནས་རྫོགས་ཆེན་ཡོངས་འཛིན་རིན་པོ་ཆེ་བླ་དགོན་གྱིས་ཇ་འདྲེན་
སྐྱ་རྫོང་ཞུ་བར་དགོན་གྱི་ཆོས་ཁྲིམས་མགྲོན་གཉེར་རྣམས་ཕེབས་པར་མཇལ་
ཕྲད་བྱས། ཡོན་མཆོད་ནས་སྐུ་རིམ་རྟེན་རྒྱས་པར་ཕུལ། མཁན་ཆེན་བཀྲ་ཤིས་
ལྷུན་གྲུབ་དཔལ་བཟང་པོའི་སྐུ་དབོན་དཔོན་གཡོག་རྣམས་ ཀྱིས་དེ་མཚམས་
མདུན་ཆེན་དང་བདག་ཅག་བཅས་པར་སྐུ་རྫོང་གནང་ཞིང་། སྐུ་ལུས་བདེ་མོར་
ཞུགས་ཞུས་ཏེ་ཕྱིར་འབྱོན་པ་མཛད། ལྷ་སྲས་ལྕམ་དྲལ་དབོན་བློན་འཁོར་དང་
བཅས་ པས་ སྐུ་རྫོང་སོགས་ཀྱང་དེར་ གནང་། ཡོན་མཆོད་ཟུང་ལའང་ ཁམས་
བཟང་དུ་བཞུགས་པའི་མཇལ་དར་འབུལ་མཚོན་དད་རྟེན་རྣམས་ཕུལ། རིམ་
གྱིས་ཡིད་ལྷུང་དུ་ཕེབས་ཏེ་དེ་ཕྱོགས་ཀྱི་འབྲོག་པའི་མཇལ་ཁ་ཞུ་མི་རྣམས་ཀྱང་
བྲེལ་བ་བཅད་ནས་བཞུགས། སྒར་གྲ་བསྒྲིགས་ཀྱི་ཞལ་བཀོད་རྣམས་གྲུབ་མཚམས་
སྐར་ཆེན་བཏེགས་ནས་ཕེབས་པར་ཁྲོ་ཐུང་འགག་ཏུ་སྡེ་དགེ་ཚང་ལ་མཇལ་ཁ་ཞུ་
བ་དང༌། ངེད་ལ་ཡང་བསྔོ་རྟེན་མཇལ་དར་ཕུལ་བར་རྒྱའི་ས་སྲུང་ཟི་ལིང་རྡོ་རྗེ་ཨ་
འབག་གི་སྐུ་ཚབ་དམག་མི་ཨ་མདོ་རྔ་པ། མཛོ་ཀེ །མགོ་ལོག །སྟོང་འཁོར་བ་
རྣམས་ ཀྱིས་དད་འདུན་ཆེ་བར་བྱེད་འདུག །རིམ་གྱིས་རོང་པ་ཚལ་དུ་ཕེབས།
ཡོན་མཆོད་ཟུང་ལ་དེར་ཡོད་ཀྱི་ཨ་སྡུག་དཔོན་ཁག །གཞན་ཡང་ཧོར་ཏྲེ་བོ་ཚང་།
ཁང་སར་ནང་པ་རྣམས་ཀྱིས་ཆིབས་བསུས་ཇ་འདྲེན། དེ་ཕྱོགས་ཀྱི་ན་ལེནྡྲ་པའི་
ཆོས་བརྒྱུད་འཛིན་པའི་གླང་ནག་བླ་དགོན་རྣམས་ཀྱིས་ངེད་འབོད་པར་སོང༌།
ཞབས་ཏོག་འབུལ་བ་བཟང་བར་བྱུང་། སྡེ་རྣམས་ཀྱིས་ཀྱང་བསྔོ་རྟེན་འབུལ་བ་
བཟང་ཞིང་དད་འདུན་ཆེ་བར་མཆིས། བེ་རི་གསེར་ཁང་དཔོན་ཡབ་སྲས་ཀྱིས་
- 55 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཀྱང་ཇ་འདྲེན་འབུལ་བ་བཟང་ཞིང་ཡོད་མཆོད་ཟུང་ནས་གནང་སྟེར་རྒྱས་པར་
ཞུས། བེ་རི་ཉ་བྲག་དགོན་ཞེས་པ་སྔར་བླ་ཆེན་བྱང་ཆུབ་དཔལ་གྱི་གདན་ས་དེ་
ཉིད་ནས་ཇ་འདྲེན་མཇལ་དར་དང༌། ཡར་ལམ་ཡང་ངེད་འོང་དགོས་ཚུལ་ནན་
གྱིས་གསུངས་། གྲུ་ཁང་སྟེང་དུ་ཕེབས། རྫ་ཆུ་ཆེ་བ་ཞིག་འདུག་པར་ཆོས་སྲུང་ལ་
ཕྲིན་བཅོལ་དང༌། བགེགས་སྐྲོད་བྱས་པས་ཆུ་ རིམ་གྱིས་ཞི་བ་དང༌། སྐུ་འཁོར་
ཚང་མ་བདེ་བར་ཐོན་ཏེ་གམ་ཚེ་དགོན་གྱི་མདོ་དེར་བཞུགས། ཕྱི་ཉིན་ཁང་སར་
ནང་པས་གདན་འདྲེན་བཞུགས་གྲལ་བཟབས་ཤིང༌། དེར་འདུག་གི་རྒྱའི་དཔོན་
པོ་ཕན་དཱ་ལོ་ཡེས་ཀྱིས་སྡེ་དགེ་དང་ངེད་ལ་ཡང་ཞེ་ས་ཆེ་བ་དང༌། ཡེ་ཕན། ཁ་
བཏགས། གོས་ཆེན་གསེར་མ་སོགས་དང༌། གྲོ་ཁར་ནོར་ལུགས་ ཁ་ཤས་སྤྲད་
བྱུང་བ་ཚེ་ཐར་དུ་བཏང༌། གྲོའི་ཁ་ཟས་ཀྱི་རིགས་ཀྱང་བཟང་བར་བྱེད་འདུག །
གམ་ཚེ་དགོན་དེ་ཤིན་ཏུ་ཆེ་བ་དགེ་འདུན་སྟོང་ཕྲག་ཕྱེད་གཉིས་དྲག་ཙམ་ཡོད་པ་
ཞིག་འདུག །རིམ་གྱིས་ཕེབས་ནས་གློ་སྒང་དུ་བཞུགས། དེ་ནུབ་གཙང་གདུགས་
མྱུར་དུ་རྒྱ་ཡུལ་དུ་ཕེབས་རྒྱུ་རེད་ཟེར་བའི་འུར་སྒྲ་ཞིག་བྱུང་བས། མཛོ་ཁལ་
རྣམས་རྗེས་སུ་བཞག་པ་དང༌། སྔོན་དུ་ཅི་སྔར་ཕེབས་ན་ལེགས་ཚུལ་ཞུ་དུས་
གསན་ མི་ ནི་ དཀའ། ཐུགས་ བློ་ གསར་ དྲན་ གྱིས་ ཡོན་ མཆོད་ མགྱོགས་མྱུར་
དུ་ཕེབས་ན་ ལེགས་ ཚུལ་ མདུན་གྱི་ དགོངས་ བཞེད་མཛད་ འདུག་ པར། འགྲོན་
པོའི་ཚུགས་ལྔ་ཞག་གསུམ་ལ་བཅད་པའི་དཀའ་ཚེགས་ཆེ་བ་ཞིག་གིས་རྟའུ་རྦ་
ཐང་དུ་ཉེ་བར་ཞག་གཅིག་བཞུགས། དེ་ནུབ་རྨི་ལམ་དུ་རི་ཐང་མཚམས་ཀྱི་སྤང་
ཐོག་ཞིག་ན་སྒར་ཆེན་པོ་འདུག །ངེད་རང་དེར་སོང་བས་རྒྱའི་མི་ཆེན་མང་པོ་
འདུག །རེ་ཞིག་ནས་དར་གོས་ཀྱིས་བརྒྱན་པའི་མི་ཞིག་དང་། བན་གཟུགས་ཅན་
- 56 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གཅིག་བྱུང་ནས་བཀྲ་ཤིས་ཁ་བཏགས་དྲི་མ་མེད་པ་འདོམ་གང་བཏང་། ཡང་དར་
ཡུག་མང་པོ་ཕུལ་ཞིང་། ཁྱོད་ཀྱིས་དེང་སང་ཐམས་ཅད་ལ་ རིམ་གྲོ་དང༌ ཕན་
ཐབས་བྱེད་པའི་ལུགས་འདི་གང་ཡིན་ཟེར། ངེད་ཀྱིས་འདི་ནི་གཞན་ཅི་ཡང་མིན།
བླ་མ་དཀོན་མཆོག་ལ་གསོལ་བ་བཏབ་སྟེ་དེ་ལ་བློ་ཁེལ་བའི་ལུགས་ཀྱིས་ཡིན་
བྱས་པས། ཅུང་ཟད་ཞིག་ནས་དཔེ་ཆ་ཤོག་དྲིལ་ཅིག་དང་པོད་ཆུང་ལ་མགོ་ཚེམས་
བྱས་པ་མང་པོ་ཁུར་ནས་མེ་ལོང་ཞིག་བསྟན། །
ད་ཁྱེད་རང་ལ་ངེད་ཀྱིས་འདི་འབུལ། འཁོར་འདས་ཐམས་ཅད་འདིས་ཤེས་
ཟེར། ངེད་རང་གི་བསམ་པར་འདི་བཟང་པོ་ཡིན་ན་ལེགས་ཀྱང་མིན་ན་དགོས་
མེད་སྙམ་པ་བྱུང་བས། དེ་གནམ་ཐེ་དཀར་པོའི་རྟགས་སུ་འདུག་པས། རྒྱ་ཐམས་
ཅད་ཀྱིས་དགའ་དགའ་བྱེད་པ་དང༌། རྒྱའི་དཔོན་པོ་རྣམས་ཀྱིས་བདེ་སྡུག་གི་
བརྟག་པ་འདྲ་ཞུ་མི་མང་བར་བྱུངབས་དེ་ལ་བལྟ་བར་འདུག །ལ་ལས་རྒྱའི་མིག་
ལམ་དུ་མཚོན་ཆ་དང་དར་མདུང་སོགས་ཆེས་ཆེར་མི་ལེགས་པས་རེ་ཞིག་མ་ཁུར་
བར་བཞག་ན་འཐད་ཟེར་རུང༌། ངེད་རང་གི་དོན་ཐོག་ཏུ་ཁེལ་བ་ཞིག་གི་ཟེར་མི་
མ་བྱུང་བར་བསྣམས་ན་ལེགས་ཚུལ་ཞུས་ཏེ་ཕེབས་པས། རྒྱའི་ས་སྲུང་རྣམས་
ཀྱིས་སྒྲོས་ཙམ་ཡང་བྱེད་མི་ནི་མི་འདུག །རྦ་ཐང་དུ་ཕེབས་འཕྲལ་ངེད་རང་ནི་མ་
སོང་། སྡེ་དགེ་དཔོན་བློན་རྣམས་ཀུང་ཡན་མཇལ་དུ་ཕེབས་སོང་བས་བཀའ་ལུང་
དང་གནང་སྦྱིན་བཟང་པོ་མཛད་འདུག །ཞག་གཉིས་ཀྱི་མཚམས་ནས་ངེད་རང་
ཀུང་ཡན་མཇལ་ཞོར་དུ་རྒྱའི་ལྷ་ཁང་ཞིག་ཆག་གི་ནང་དུ་བཞེངས་འདུག་པར་ལྟད་
མོར་སོང་། རྒྱའི་ཁང་པ་ཆེན་པོ་ཞིག་ན་ལྷ་ནི་རྒྱལ་པོ་གེ་སར་དང༌། ཁྲོ་ཐུང་། རྒྱ་
ཚ་ཤེལ་དཀར་རྣམས་ཡིན་ཟེར་འདུག །རྒྱ་ཁང་རང་ཚོས་ལྷ་དེ་ལ་བང་ལོ་ཡེས་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཟེར་འདུག་ཀྱང་། དོན་ལ་རྒྱལ་པོ་གེ་སར་ནི་ཇི་ལྟར་ཡིན་ནམ། སྔོན་རྒྱའི་རྒྱལ་པོ་
ཞིག་གསོན་འདྲེར་སོང་བ་རྒྱ་ཡུལ་གྱི་དགྲ་ལྷ་འདྲ་མོར་བྱེད་པ་འདྲ། རྒྱའི་མི་ཤི་
བའི་དགེ་རྩ་དང་གསོན་པོ་རྣམས་ན་བའི་སྐུ་རིམ་དུ་ཆས་ནོར་དང་ཁ་ཟས་མང་པོ་
མེ་ལ་བསྲེ གས་ པ་དང༌། ཁྱད་ པར་ ཤོག་བུར་ གསེར་ དང་ དངུལ་ལྔ་བཅུ་མའི་
དབྱིབས་མང་པོ་དང་། གོས་ཆེན་གྱི་དབྱིབས་མང་པོ་བཟོས་ཏེ་མེ་ལ་བསྲེགས་པའི་
རྒྱུ་མཚན་ཡང་དེ་ཡིན་འདྲ། དེར་ཡོད་ཀྱི་རྒྱ་མི་ཐམས་ཅད་ཀྱིས་བྱིན་རླབས་ཞུ་བ་
སོགས་ངེད་ལ་དགའ་དགའ་བྱེད་པར་བྱུང༌། ངེད་རང་གིས་བྱིན་རྟེན་དང་མཇལ་
དར་ཁ་ཤས་ཁུར་ཏེ་འབྲུག་ཚེ་རིང་ཟེར་བ་ལྕགས་ལའི་བུ་ཚ་ཞིག་མགྲོན་གཉེར་
དང་ཐུང་ སི་ གཉིས་ ཆར་ བྱེད་འདུག་པར། གཙང་གདུགས་ ཀྱི་མདུན་དུ་སོང་།
མདུན་དེར་གདན་བྱིང་དམར་ཞིང་བཏིང་འདུག་པར་བསྡད་པས། དྲི་བ་ཉུང་ཉུང་
བྱེད་འདུག་པའི་ལན་གང་འཐད་ཞུས་པས་སེམས་དགའ་དགའ་བྱེད་འདུག །ངེད་
ཀྱིས་ཀྱང་མཇུག་ཏུ་ང་དབུས་གཙང་གི་བླ་མ་ཡིན། ངེད་ཀྱི་སྲོལ་ལ་བླ་མ་དཀོན་
མཆོག་མ་གཏོགས་གཞན་ལ་ཕྱག་བྱེད་སྲོལ་མེད། ཁྱད་པར་རྒྱའི་ལུགས་ཀྱི་ཕྱག་
ནི་ངས་མི་ཤེས། ཁྱེད་གོང་མའི་སྐུ་གཉིས་པ་རེད་ཀྱང་ངེས་ཀྱིས་ཕྱག་མ་ཕུལ་བར་
དགོངས་པ་མ་ཁྲེལ་ཞུས་པས། ཁྱོད་ཀྱིས་ཕྱག་མ་ཕུལ་བ་དེ་ང་ལ་བཟང་པོ་རེད།།
བོད་ཀྱི་དཔོན་འགོ་རྣམས་ཀྱིས་ང་ལ་ཕྱག་བྱེད་དགོས་པ་ཡིན། བླ་མ་བཟང་པོས་
ཕྱག་བྱས་ན་ཁོང་གི་བསོད་ནམས་ལ་གནོད། ང་ཡང་རྒྱའི་བླ་མ་དང་ཁྱད་པར་
བོད་ཀྱི་བླ་མ་ལ་དད་པ་ཡོད་ཟེར། ཁ་བཏགས། གོས་ཡུག་གཉིས། རོགས་པ་
རྣམས་ལའང་ཁ་བཏགས་རེ་དང་ རས་ཆ་རེ་གནང་སྟེར་བྱས་བྱུང༌། ལངས་ནས་
འོངས་པས་དད་རྟེན་རྣམས་ལ་རྩིས་ཆེ་ཆེ་དང༌། ལྷག་པར་ཐུབ་པའི་གསེར་སྐུའི་
8



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
ཁྲིའི་མདུན་གྱི་སྟེང་ན་རྡོ་རྗེ་ཡོད་པ་འདི་ཇི་ལྟར་ཡིན་ཞེས་དྲི་བ་སོགས་ཀྱི་རྩིས་
ཆེན་པོ་བྱེད་འདུག །སྒོར་སླེབས་པ་དང་མགྲོན་གཉེར་གསེར་དཱ་ལོ་ཡེས་སོགས་
མགྲོན་གཉེར་རྣམས་དང༌། ཀུན་ཡན་སྤུན་ཡ་དང་ཕྱག་མཛོད་རྣམས་ཀྱི་གུར་དུ།
ཐོག་མར་གུང་ཡན་གྱིས་ཇ་ རེ་དང༌། དེ་རྒྱབ་མགྲོན་གཉེར་ཕྱག་མཛོད་རྣམས་
ཀྱིས་ ཇ་འཐུང་རྒྱུ་རེ་ དང༌ ཁ་བཏགས་རེ་ བྱིན། ཀུང་ཡན་ གྱིས་ གཙོས་ སོ་སོས་
ལེགས་ཉེས་ཀྱི་བརྟག་པ་རེ་དགོས་ཟེར་བ། ངེད་ནས་བརྫུན་ལབ་ན་དཔོན་པོའི་
ལུགས་ཀ་བྱས་ན་ཁྲིམས་འགལ་ཆེ། བླ་མའི་ལུགས་ཀ་བྱས་ན་སྡིག་པ་ཆེན་པོ་
འོང༌། དཀོན་མཆོག་ལ་ཞུ་དགོས། དོ་ནུབ་ངེད་ཀྱིས་སྒར་ཐོག་ཏུ་ཞིབ་པོ་བྱེད་ནས་
སང་ཞུ་ཆ་ཡོད་པ་ཞུས། བརྟག་པའི་དོན་ལ་དཔོན་པོ་གཞན་ལ་ཆེས་ཆེར་མི་
བཟང༌། རྒྱ་དམག་ནི་ཡར་ལོག་ངོ་དོད། ཡན་ དྭ་ ལོ་ཡེས་དེ་ལ་བཟང་བཟང་
ཞིག་བབ། ཀུང་ཡན་རང་ཡུན་རིང་བར་རྒྱ་ཡུལ་དུ་ཕེབས་མི་གྲུ་བ་དང་འབྲིང་ཙམ་
བབ། ཞིབ་ཞིབ་ཞུས་ན་དམག་དེ་མར་མ་ལོག་པར་ཡུན་རིང་བ་འགོར་ན་སྡེ་ལ་
སྡུག་བསྔལ་ཆེན་པོ་འོང་འགྲོ་དོགས་ནས་ཧ་ལམ་ཙམ་འབྲུག་ཚེ་རིང་ལ་ཞུས།
ཡང་བསྐྱར་ཀུང་ཡན་གྱི་འགྲམ་དུ་ངེད་ཡོན་མཆོད་ཞག་གཉིས་ནས་ཕེབས་རྒྱུའི་
ནུབ་གཅིག་བྱ་པོ་ཆེ་བ་ཞིག་གིས་སྒོ་ང་བཏང་ཡོད་འདུག་པར། འབྲུག་ཚེ་རིང་
བཏང་སྟེ་བཟང་ངན་ཇི་ལྟར་ཡིན་ཟེར་འདུག་པར། རྒྱ་དམག་ཡང་བསྐྱར་འོང་
བའི་རྟགས་སུ་ཤར་རུང་གདུགས་དཀར་བཟློག་པ་ཁྲི་ཞིག་མཛད་པ་ལེགས་ཚུལ་
མ་གཏོགས་བཟང་ངན་གང་ཡང་མ་ཞུས། རིམ་གྲོ་ཀུང་ཡན་རང་གིས་རྟའུ་ཉ་མཚོ་
དགོན་དུ་གདུགས་དཀར་འབུམ་ཐེར། ཟབ་མདོ་འབུམ་ཐེར། སྒྲོལ་མ་འབུམ་ཐེར་
རྣམས་ལ་ཇ་འཁོར་དྲུག་སུམ་ཅུ་སྐོར་ཕུལ་ནས་མཛད་སོང་། རྒྱའི་དཔོན་པོ་རྣམས་
- 59 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ངེད་ཀྱིས་མཇལ་དགོས་ཅི་ལ་ཡོད་རུང༌། གཙོ་བོར་སྡེ་དགེ་ཚང་དང་། ལྷག་པར་
གཞུང་མཆོད་ཡོན་གྱི་དབུ་རྣ་ལྟ་བུའི། གཞན་ཡང་དཔོན་པོ་ཅན་ལྡན་དོ་དམ་ཡེས་
ཁྲི་གདུགས་ཡན་དུ་ལོ་ཡེས་རྣམས་ཀྱང་མཇལ། སོ་སོས་ཁ་བཏགས་དང་གོས་
ཡུག་རེ་གཉིས་རེ་བྱིན། དོམ་ཡེས་ཟེར་བའི་དཔོན་པོ་དེས་སླར་ཡང་བདག་ལ་
ཤོག་ཟེར་ནས་ཟས་སྣའི་ཚོགས་དང་རྒྱའི་ཇ་བཟང་པོ་ཞིག་ཉུང་ཙམ་གནང་། ལོ་
ཙཱ་གཉིས་བཙུགས་ཏེ་ཤཱཀྱ་ཐུབ་པའི་ཆོས་འདི་ཅི་ཡིན་ཅི་ལ་ཕན། བོད་ན་ཆོས་
ལུགས་གང་ཡོད་ཟེར། ངེད་ཀྱིས་ཐུབ་པའི་ཆོས་འདི་ངོ་བོ་གཅིག་ཡིན་རུང་། བོད་
ན་བླ་མ་སོ་སོས་ཆོས་ལུགས་ནི་གཙོ་བོར་དགའ་ལྡན་པ། ས་སྐྱ་པ། རྙིང་མ་པ། །
ཀརྨ་པ་ཟེར་བ་མང་ སྟེ་ཐམས་ཅད་དོན་གཅིག་ཡིན། ཆོས་འདིས་སེམས་ཅན་
ཐམས་ཅད་ཀྱི་སེམས་ལ་ཕན། བཟང་པོ་བྱས་ན་ཐམས་ཅད་ཡར་འགྲོ། ངན་པ་
བྱས་ན་ཐམས་ཅད་མར་འགྲོ་བ་ཡོད་བྱས་པས། དེ་བདེན། ཆོས་འདིས་སེམས་
ཅན་ཐམས་ཅད་ལ་ཕན་རྒྱུ་ཡིན་པས་ད་བླ་མ་ཁྱོད་ཀྱིས་སེམས་ཅན་ཐམས་ཅད་ལ་
བཟང་པོ་གྱིས། ཁྱད་པར་དཔོན་འགོ་ཐམས་ཅད་བདེ་མོ་གྱིས། གོང་མོའི་ལུགས་
ལའང་བླ་མས་ཐམས་ཅད་བདེ་མོ་བྱེད་ཆོག །བླ་མ་དང་ནམ་མཁའི་ཉི་མ་གཉིས་
ཁྱད་ པར་མེད། ཐམས་ ཅད་ ཀྱི་མཉམ་པོར་བདེ་ཆོག་ གསུང་ ། ཀུང་ ཡན་དང་
དཔོན་པོ་ཁ་ཤས་ཀྱིས་གོང་མའི་དགུ་ན་འདྲ་མོས་ངེད་ལ་བྱིན་རླབས་མི་ཞུ་བ་ཙམ་
མ་གཏོགས་ཕལ་ཆེར་གྱིས་ཕྱག་དབང་དང་དད་རྟེན་ཞུ་མི་རྣམས་ལ་ཕྱག་མདུད།
ཕུར་མདུད། གདུང་ཚ་རེ་རེ་ཙམ་མི་དྲག་པ་རྣམས་ལ་བྱིན་པས། རྒྱ་མི་ཐམས་ཅད་
ཀྱིས་ངེད་ལ་གཙང་གི་མཁན་པོ་བླ་མ་ཧོ་ཧོ་ཟེར་ཞིང་དགའ་སྤྲོ་ཆེན་པོ་བྱེད་པ་དང་།
ངེད་ཀྱི་སར་ཡང་ཡང་འོང་འདུག །ཧོ་ཧོ་ཟེར་བ་དེ་བོད་ཀྱིས་བཟང་པོ་བཟང་པོ་
- 60 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཟེར་བ་འདུག །དེར་འདུག་སྐབས་ལ་རྒྱར་དཔོན་འགོ་བྱིང་གིས་སྡེ་དགེ་ཚང་ལ་
བརྗོད་གླེང་མང་ཙམ་འདུག་རུང་། སྡེ་དགེ་ཚང་རང་དེ་གར་ཕེབས་ཕྱིན་མཆོག་དམན་
ཐམས་ཅད་རང་རང་བབ་ཀྱིས་ནོན་པ་འདྲ་མོས་བཏང་སྙོམས་སུ་ལུས་སོང་། ངེད་
རང་གིས་ཀྱང་གཙོ་བོར་སྡེ་དགེ་ཚང་ལ་བསམ་པ་ལོས་ཆེ་རུང༌། བླ་མ་སྤྱི་མཆོད་
ལྟ་བུའི་དཔོན་འགོ་དྲག་ཞན་སུ་ལའང་ཉེ་རིང་སོགས་ནི་གང་དུ་འདུག་རུང་མེད་པ་
བཅས། དེར་ཡོད་ཀྱི་གླིང་ཚང་། ཆོས་འཁོར། ཀ་བཞི། རྫ་ཆུ་ཁའི་དཔོན་རིགས།
ཧོར་ གྱི་དཔོན་ འགོ་ ཐམས་ཅད་ ལའང་ འཇིག་ རྟེན་ ལུགས་མཐུན་ གྱིས་ཞབས་
འགྱུར་ཅི་ཕན་ཞུས། རྦ་ཐང་དེ་ན་དགེ་དགོན་ཉ་མཚོ་དགོན་པ་ཞུ་བ་ཆེ་བ་ཞིག་
འདུག་པ་ནས་ཇ་འདྲེན་མཇལ་དར་སོགས་གནང་བར་ཕར་ལའང་ལན་འདེབས་
གང་དྲག་ཕུལ། རྟའུའི་ཡུལ་དེར་ཚད་པ་ཆེ་ཞིང་སྦྱང་བུ་སོགས་ཀྱིས་ཡུན་རིང་དུ་
འདུག་ཤིན་ཏུ་མི་མོས་པ་ཞིག་མཆིས། གཞན་ཡང་དེ་གར་ཕྱོགས་མཐའི་དཔོན་
ཁག་འགྲུལ་པ་གང་ཡོད་ནས། མཇལ་མི་སུ་བྱུང་ལའང་སྣེ་ལེན་གང་ཟབ་བྱས།
མདུན་ཆེན་དུའང་མྱུར་བར་ཡར་ཕེབས་ན་ལེགས་ཚུལ་ཞུས་ནས་འཕྲལ་དུ་བཏེག་
སྟེ། ཡར་ལམ་ཁུ་བྱུག་ཆག་ཟེར་བར་རྒྱ་དཔོན་གསུང་དཱ་ལོ་ཡེས་སར་ཕེབས་རྩིས་
འདུག་རུང༌། མི་ཕེབས་པར་ཞུས་ནས་ཡར་ལམ་ཧོར་བྲག་མགོ་ཕོ་བྲང་གི་འགྲམ་
ར་མ་མགོ་ཟེར་བར་ཆིབས་མལ་གསོས་ཏེ་ཞག་ལྔ་བཞུགས་པས་ཡུལ་བཟང་ཞིང་
རྩྭ་ཁ་ཆུ་རིས་ཤིན་ཏུ་ལེགས་པ་ཞིག་འདུག །བྲག་མགོ་དཔོན་ནི་དེའི་སྔོན་དུ་ཞིང་
ཕེབས་པར་འདུག་པས་དཔོན་མོ་ང་ཤི་འཕན་མ་བུས་སྡེ་དགེ་ཚང་ལ་བཞུགས་
སྒར་སྟེང་དུ་གསོལ་སྟོན་དང་འབུལ་བ་ཕུལ་ནས་ངེད་དཔོན་གཡོག་རྣམས་ཕོ་བྲང་
དུ་འབོད་ཅིང་ལྷ་ཁང་གསར་བཞེངས་ལ་རབ་གནས་དང་། ཁོ་རང་ཚོ་རྣམས་ལ་ཚེ་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དབང་སོགས་དགོས་གསུངས་པ་རྣམས་ཐུགས་བཞེད་ ལྟར་བསྐང་། ཚེ་དབང་
འབུལ་རན་སྐབས་སུ་ཚེ་བུམ་དེ་འགྱེལ་བ་སོགས་ངོ་ཚ་བ་ཞིག་འོང་གྲབས་བྱུང་
བར་བློ་ཐབས་ཤིག་བྱས་པས་ཡོན་བདག་དཔོན་གཡོག་གང་གིས་ཀྱང་མ་ཤེས་པ་
ཞིག་བྱུང༌། འོན་ཀྱང་རྒྱབ་སོར་ཁྲོ་སྐྱབས་རྒྱལ་པོའི་དམག་དང༌། ས་འགུལ་བྱུང་
བར་བལྟ་བ་འདྲ། ཕོ་བྲང་འདི་ས་དཔྱད་མི་ལེགས་ཟེར་མི་མང་བས་དེ་སྔོན་ལན་
གཉིས་ བཟོས་པ་ཡིན། ད་དུང་ འདི་ སྤོས་ན་ལེགས་ལམ་ཇི་ ལྟར་ཡོད་གསུང་
འདུག་པར། སྡེ་རྣམས་ནི་དཀའ་ཚེགས་ཤིན་ཏུ་ཆེ་འདུག་སྙམ་ནས། བུམ་གཏེར་
ཞིག་ཕུལ་ཏེ་སྤོ་མི་དགོས་པར་ཞུས་པས། སྡེ་ཡུལ་ཐམས་ཅད་ཤིན་ཏུ་དགའ་ཞིང་།
རྒྱབ་སོར་ས་གཡོས་ཆེན་པོ་བྱུང་ཀྱང་ཕོ་བྲང་ལ་གཏན་ནས་མ་གནོད་པས་ལེགས་
ལམ་ཆེ་བར་གྱུར།
བྲག་མགོ་དེ་དགེ་དགོན་པ་ཤིན་ཏུ་ཆེ་བ་ཞིག་འདུག་པས་ཀྱང༌། ངེད་ཡོན་
མཆོད་ཐམས་ཅད་ལ་ཇ་འདྲེན་དང་མཇལ་དར་སྒར་ཐོག་ཏུ་གནང་བྱུང་། ཕར་
ལའང་སྐུ་རིམ་རྟེན་འོས་བབ་ཕུལ། རིམ་གྱིས་ཕེབས་ཏེ་ལུག་རུ་སྣ་དང་སྐྱ་འབེལ་
ཐང་དུ་བསྡད། སྙིང་རྗེ་སྤྲུལ་སྐུས་གཙོས་པའི་སྙི་ཁོག་གི་བླ་མ་དགེ་འདུན་རྣམས་
ཀྱིས་ཕ་རིར་དགོན་དུ་འོང་དགོས་ཚུལ་ནན་གྱིས་འདུག་རུང་ལམ་སྟབས་མ་བདེ་
བས་མ་སོང་། ཚུགས་ཐོག་དེར་བླ་དགེ་རྣམས་ཕེབས་ནས་སེར་ཕྲེང་། དར་འཕྱར་
དུང་འབུད་སོགས་དང༌། ཇ་འདྲེན་གསོལ་ཆས་དང༌། འབུལ་བ་བརྒྱ་ཕྲག་ལྷག་
ཙམ་མཛད་བྱུང༌། དེར་མགོན་པོའི་དབང་དང་རྗེས་གནང་གསུམ་ཙམ་ཕུལ། སོ་
སོར་དད་རྟེན་དང་མཇལ་སློག་བཟབས་པར་ཞུས། ཡར་ལམ་ཏྲེ་བོ་ཕོ་བྲང་དུ་
ཆིབས་བསུས་བཅས་གདན་འདྲེན་ཅིང་། ཡོན་མཆོད་ཐམས་ཅད་ལ་གསོལ་ཆས་
- 62 -



D
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འབུལ་བ་བཟང་ཞིང༌། དེ་ཞོར་ངོར་པའི་དགེ་བཤེས་རི་ཁྲོད་པ་ཞིག་འདུག་པ་
དེས་འབོད་པར་སོང་བས་ཞབས་ཏོག་བཟང་ཞིང་དབང་ལུང་ཁ་ཤས་ཕུལ། ཇོ་
རོག་དགོན་དེ་ནི་དགའ་ལྡན་པའི་དགོན་པར་འདུག་ཀྱང་ཇ་འདྲེན་དང་འབུལ་བ་
བཟང་ཞིང་ བླ་དགོན་རྣམས་ལ་འོས་བབ་ ཀྱི་གནང་ཆ་བཟབས་པར་ཕུལ། དེ་
སྐབས་ཁང་སར་ནང་པའི་ཆིབས་བསུར་བརྒྱ་ཕྲག་ཙམ་དང༌། ཇ་འདྲེན་མཛད་
བྱུང༌། གམ་ཚེ་དགོན་གྱི་མདོར་ཞག་ལྔ་བཞུགས། གམ་ཚེ་རང་དང་དེ་ཕྱོགས་ཀྱི་
བླ་དགོན་རྣམས་ཀྱིས་ཇ་འདྲེན་དང་འབུལ་བ་བཟབས་ཤིང་སོ་སོར་གནང་ཆ་རྒྱས་
པར་ཞུས། ཡར་འབྱོན་མར་འབྱོན་གཉིས་ཆར་གྱི་ལམ་སྟབས་བདེ་བ་བཅས།
འགྲོ་མགོན་ཆོས་རྒྱལ་འཕགས་པས་ལུང་བསྟན་པ་བཞིན་སྒ་ཨ་གཉན་དམ་པས་
ཕྱག་གིས་བཅགས་པའི་ཧོར་སྡེའི་མགོན་ཁང་ངམ་ཏྲེའི་མགོན་ཁང་ཞེས་པ་བོད་ཀྱི་
རྡོ་རྗེ་གདན། དཔལ་ས་སྐྱའི་སྒོ་རུམ་མགོན་ཁང་དང་དབྱེར་མེད་པ་དེ་ཉིད་དུ་མར་
མེ། སྙན་དར། སྤྱན་གཟིགས། བསྐང་གསོ་སོགས་ཡོན་མཆོད་གཉིས་ཆར་ནས་
ཟབ་རྒྱས་སུ་ཕུལ་ཞིང་རྟེན་མཇལ་ཞིབ་པར་བྱས། གཙོ་བོར་གུར་ལྷ་བརྒྱད་རུ་
འདྲེན་སྡེ་བཞི་རྣམས་དང༌། ལེགས་ལྡན་སྟག་ཞོན་བཅས་ལ། གཙོ་བོ་གུར་མགོན་
ལ་ཐོག་ཚད་ཕྱེད་དོ་དང་། འཁོར་རྣམས་ལ་ཐོག་ཚད་ཆེ་བ་རེ་འདུག་པ། སྐུ་བརྙན་
རྣམས་བཀྲག་མདངས་དང་གཟི་བརྗིད་ཆེ་ཞིང་བཟོ་དབྱིབས་འགྲན་ཟླ་མ་མཆིས་
པ་འདུག །སྔོན་གྱི་དུས་སུ་ ཐམས་ཅད་སྲང་ ཐག་གི་ ཚུལ་ གྱིས་དུས་ གཅིག་ཏུ་
འགུལ་བ་ཡིན་ཟེར་བའི་གསུང་རྒྱུན་འདུག་པ། སྐུ་རྣམས་རེ་རེ་ལའང་རེག་ཙམ་
བྱས་ན་འགུལ་ཤིག་པ་རེ་བྱེད་འདུག་པས་བདེན་ངེས་པར་མཆིས། སྟེང་གི་ལྷ་
ཁང་དུ་ཆོས་རྒྱལ་འཕགས་པའི་སྐུ་དང༌། དམ་པ་ཉིད་ཀྱི་སྐུ་བྱིན་རླབས་ཆེ་བ་དང་
- 63 -



1:| མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
གཟི་བརྗིད་ཀྱི་དཔལ་འབར་བ་སོགས་བཞུགས་ཤིང་། འོན་ཀྱང་ཨ་གཉན་དམ་
པའི་སྐུ་དངོས་ནི་རྒྱ་ནག་རི་བོ་རྩེ་ལྔར་བསྐྱོད་པར་གཤེགས་པ་འདྲ་ཞིང་། བཀའ་
ཆེམས་ལ། མ་འོངས་པར་ང་མྱ་ངན་ལས་འདས་པའི་རྟགས་སུ་ངེད་ཀྱི་སྐུ་འདི་
ལས་རིང་བསྲེལ་འོང་གསུངས་པ་དེ་ནི་སྒ་ཁྲི་འདུ་སྐལ་བཟང་དགོན་གྱི་ཀ་དྲུག་ལྷ་
ཁང་ན་བཞུགས་པ་དེ་ཡིན་འདུག་པས། དེ་ཉིད་ལ་རིང་བསྲེལ་རྒྱ་སྲན་ཙམ་དབུའི་
གཡོན་ངོས་ན་འདུག །གང་ལྟར་གཙུག་ལག་ཁང་གི་ཕྱི་ནང་བར་གསུམ་ཐམས་
ཅད་ཕུན་སུམ་ཚོགས་ཤིང༌། མཆོད་འབུལ་དང་སྐོར་བ་གསོག་པ་སོགས་ཤིན་ཏུ་
དར་རྒྱས་ཆེ་བ་དང༌། བསྐང་གསོ་ནི་གམ་ཚོ་དགོན་པའི་དགེ་སློང་རྣམས་ཀྱིས་
མཛད་ཅིང་། གནས་དེ་ཉིད་ཀྱི་བདག་པོ་ནི་ཧོར་ཁང་སར་ནང་པས་མཛད་སྲོལ་
འདུག། གནས་དེ་མཇལ་ཐུབ་པས་སྐལ་བ་ཤིན་ཏུ་བཟང་བར་གྱུར། ཁང་སར་
ནང་པས་ཀྱང་སྡེ་དགེ་ཚང་སྐུ་འཁོར་དང་བཅས་པ་ལ་གསོལ་སྟོན་དང་འབུལ་བ་
རྒྱ་ཆེ་བ་མཆིས། ངེད་ཀྱིས་ལྷ་ཁང་དུ་རབ་གནས་དང་ཡུམ་སྲས་རྣམས་ལ་དབང་
བཀའ་ གཉིས་ གསུམ་ ཙམ་ ཕུལ། གསོལ་སྟོན་ འབུལ་ བ་ བཟང་ ཞིང་ ཡུམ་ སྲས་
རྣམས་ལའང་མཇལ་དར་ལྟ་བུར་འབུལ་བ་རེ་བྱས། མར་ལམ་སྟབས་མ་འགྲིགས་
པས་ཕྱག་མཛོད་དང་ཨ་དྲན་དགེ་བཤེས་གཉིས། མ་ཟུར་ཚང་མཇལ་དུ་བཏང་
ཞིང་ངོས་དང་ཐུག་མོས་ཡོད་ཚུལ་དེ་བཞིན་ཡིན་ཀྱང༌། སྡེ་དགེ་ཚང་གི་སྒར་ཐོག་
ཏུ་ནི་སྟབས་མ་བདེ་བ་བཅས། སླར་རིམ་གྱིས་ཡོན་མཆོད་མཇལ་བ་དང༌། ཐུགས་
ནང་གཤིན་པའི་རྟེན་འབྲེལ་གྱི་ཞུ་གསོལ་སོགས་བཟང་པོ་དང༌། ཁོང་གཉིས་ལ་
གནང་སྟེར་རྒྱས་པ་དང༌། ངེད་ལ་ཇའི་སང་ལ་འཕན་བཅས་བཏང་སྟེ། ཟུར་ཆས་
དང་རྣམ་གྲངས་དགུ་ཚན་བཟང་བ་སོགས་དད་འདུན་ཆེ་བར་མཛད། དགོན་པའི་
- 64 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དགེ་སློང་རྣམས་ཀྱིས་ཀྱང་རིམ་གྱིས་དད་རྟེན་ཞུས་ཤིང་སོ་སོས་རྐྱེན་སེལ་གྱི་
བརྟག་པ་ཞུ་བ་བཅས་བཟང་པོ་མཛད་ ཀྱིན་འདུག །ན་ལེན་པའི་ཆོས་ལུགས་
གདོང་ཐོག་དགོན་དུ་འབོད་པས་ལམ་ཞོར་དུ་སོང་། ཚེ་དཔག་ལྷ་དགུ་ཀུན་རིག་
དབང་དང༌། སེར་སྐྱ་བྱིང་ལ་རྗེས་གནང་གཉིས་ཙམ་བྱས་ཤིང་འབུལ་བ་བཟབས་
པ་དང༌། སྐབས་དེར་ཚ་ཁོ་རྒྱལ་པོའི་དཔོན་མོ་དབུས་ནས་མར་འབྱོན་པ་རྣམས་
ཀྱང་དེ་གར་སླེབས་འདུག་པས། ངེད་ཡོན་མཆོད་མཇལ་བ་དང༌། ངེད་ནས་ཕྱག་
རྡོར་གྱི་རྗེས་གནང་ཞིག་བྱས། དད་འདུན་ཆེ་བར་བྱེད་ཅིང་བུད་མེད་ཀྱི་ལུགས་ལ་
ཞེ་ས་དང་ཀུན་སྤྱོད་བཟང་བ་ཞིག་འདུག །བྱིན་རྟེན་གྱི་རིགས་དང་ཐོན་ཆས་
བཟབས་པར་བགྱིས། དེ་ནས་ཡར་ལམ་ཉ་བྲག་དགོན་དུ་འོངས་ཏེ་གྲྭ་པ་རྣམས་
ལ་མགོན་པོའི་དབང་དང༌། མང་མར་ རྗེས་གནང་ཞིག་བྱས་ནས། གཙུག་ལག་
ཁང་སྟེང་འོག་ཏུ་རབ་གནས་འཐོར་ཙམ་དང་རྟེན་མཇལ་བྱས་པས། མགོན་ཁང་
བྱིན་རླབས་ཆེ་ ཞིང་ ཁྱད་ པར་ བླ་ཆེན་ བྱང་ཆུབ་དཔལ་ གྱི་ སྐུ་ གདུང་ རིལ་པོར་
ལྕགས་ཀྱི་གདུང་རྟེན་ནང་ན་བཞུགས་འདུག །དགོན་དེའི་གནས་བདག་འབུམ་
ཆུང་སྟག་རིས་ཟེར་བའི་དགེ་བསྙེན་གདུག་རྩུབ་ཅན་ཞིག་ཡོད་འདུག་པ་ལ་བསང་
མཆོད་དང་འབྲེལ་བའི་གཏོར་འབུལ་ཕྲིན་བཅོལ་དགོས་ཟེར་བ། ལྷུན་གྲུབ་སྟེང་
ནས་བརྩམས་ཏེ་མར་འབུལ་བ་ཞུས། དེ་གའི་བླ་མ་དགོན་པ་ཐམས་ཅད་དང༌།
རྫོགས་ཆེན་དགོན་པའི་བླ་མ་རི་པ་འགའ་བཅས་ཀྱིས་ཀྱེ་རྡོར་རྒྱུ་ལམ་གྱི་དབང་
ཐུགས་འདུན་ཆེ་བ་མཆིས་རུང་། དགོན་དེར་ སྟབས་མ་འགྲིགས་ ཀྱང་ བསྙེན་
མཚམས་བྱེད་ངེས་ཀྱི་བླ་མ་ཁ་ཤས་དེ་ནུབ་ཀྱི་ཚུགས་ཐོག་ཏུ་འབྱོན་ཐུབ་པ་བྱུང་
ཚེ། ངེད་ཀྱིས་ཐབས་ཅི་དྲག་བྱེད་ཚུལ་ཞུས་པས། དགེ་སློང་དེ་རྣམས་ཚུགས་ཐོག་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཏུ་ཕེབས་བྱུང་བར། དེ་འཕྲལ་ནམ་སྟོད་ལ་སྟ་གོན་དང་། ཐོ་རངས་དངོས་གཞི་
དང་ ལམ་དབང་ གཉིས་ ཕུལ་ཏེ། སྡེ་དགེ་ ཚང་ སྔ་ ཕེབས་དགོས་ པ་ ལའང་ མི་
བཤོལ་བར་བགྱིས། གཞན་ཡང་དེ་ཕྱོགས་ཀྱི་སེར་སྐྱ་མཇལ་མི་ཐམས་ཅད་སོ་
སོའི་རེ་བ་ཚུལ་བཞིན་དུ་བསྐང༌། རོང་པ་ཚལ་དུ་སླར་ཡང་གླང་ནག་དགོན་པ་
ཟུར་པ་དང༌། དེ་ཕྱོགས་ཀྱི་རི་ཁྲོད་པ་རྣམས་དང༌། ཨ་སྡུག་ཁག་ཐམས་ཅད་ཀྱིས་
བོས་པས། ཉིན་གཅིག་ནང་དུ་དུད་ཁ་ཉི་ཤུ་ཙམ་ཞིག་འཁོར་བར་བྱས་ཏེ། དབང་
བྱིན་རླབས་སྒྲ་འཛིན་སོགས་གང་དགོས་བགྱིས། སོ་སོ་ནས་འབུལ་བ་བསྔོ་རྟེན་
སོགས་ཤིན་ཏུ་བཟབས་པར་མཆིས། ལར་ཧོར་ཁོག་དེ་དག་ཡུལ་རྒྱ་ཆེ་ལ་ སྡེ་
སྟོབས་ཆེ་ཞིང་རྩྭ་ཁ་ཤིང་གསུམ་འཛོམ་པ་ཤིན་ཏུ་ལེགས་པ། བོད་ཡུལ་ལས་ལྷག་
པ་ཞིག་མཆིས་ནའང༌། ཧོར་སེ་ཆེན་གྱི་གདུང་རུས་ཐོབ་པའང་མང་ཞིང་། ཐམས་
ཅད་འདྲ་འདྲ་མཉམ་མཉམ་སོགས་དཔོན་འགོ་མང་བ་དང་། ཁྱད་པར་དགེ་འདུན་
གྱི་སྡེ་ཤིན་ཏུ་དར་རྒྱས་ཆེ་བ་ཞིག་འདུག་རུང་། ང་རྒྱལ་གྱི་ཞིང་ས་གྱོང་པོ་ལ་སྙིང་
རྗེའི་རླན་གྱིས་དུལ་བར་མ་བྱས་པ་ཇི་ལྟར་ཡིན་རུང་། ཡུལ་དེར་ཤི་ཚད་ཕལ་ཆེར་
སྔོན་གྱི་རྒྱལ་འགོང་དེ་རྣམས་ཀྱི་རྗེས་སུ་འབྲང་བའི་སེར་སྐྱ་ཕོ་མོའི་ཚོགས་གང་
ལའང་བཞུགས་པས་ཡུལ་ཕྱོགས་དེ་ལ་ཧ་ཅང་བདེ་བ་རང་ནི་མི་འོང་བར་ངེས་
ཤེས་འདུག་པར། སླན་ཆད་དགེ་བའི་བཤེས་གཉེན་རྣམས་ཀྱིས་ཐུགས་ལ་གཅགས་
པའི་ཡུལ་ཕྱོགས་དེ་དག་རྣམས་ལ་ཕན་ཕྱིར་ཡང་དག་པའི་ཆོ་ག་དང་། སེམས་བསྐྱེད་
སྨོན་ ལམ་རྣམ་པར་ དག་པ་མཛད་པར་ གསོལ་བ་བདག་ཅག་ གིས་སྙིང་ནས་
འདེབས་སོ། །དེའི་རྒྱུ་མཚན་ཡང་ཐོག་མར་ཡུལ་དེར་འགྲོ་སྐབས་མར་ལམ་གྱི་
དུས་སུ་རྨི་ལམ་མི་སེར་གཟུགས་ཅན་མང་ཞིང་མི་ཆེན་བླ་ཆེན་གྱི་གཟུགས་དང༌།
- 66 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
ཡང་སེར་གཟུགས་ལ་མིག་ཡ་མེད་པ་སོགས་སྣ་ཚོགས་པ་ཞིག་གིས་ངེད་ལ་མི་
དགའ་བའི་ ཚུལ་བྱེད་པ་དང་བཟུར་ནས་འགྲོ་བ་ཤ་སྟག་བྱུང་། ཡར་འོང་བའི་
སྐབས་སུ་ལ་ལས་ནི་མཇལ་དར་བཏང་བ་དང་། ལ་ལས་ནི་ཟས་སྣ་འདྲ་འབུལ་
ཞིང་ཕྱག་དང་ཞེ་ས་བྱེད། ལ་ལས་ནི་རྒྱང་རིང་མོ་ནས་བལྟ་ཞིབ་འདུག་པ་སོགས་
ཁོ་ནར་མཆིས་པས། ཡུལ་དེའི་གཞི་བདག་རྣམས་ཀྱང་ཤིན་ཏུ་རྩུབ་པ་དང༌། ལྷག་
པར་སྔར་ནས་ བླ་མ་མི་དཔོན་མང་པོ་སྨོན་ལམ་ལོག་པའི་སྟབས་ཀྱིས་སྐྱེ་བ་
བླངས་པའི་རྒྱལ་འགོང་ཤིན་ཏུ་ངན་པ་མང་པོས་ཁྱབ་འདུག་རུང་། འོན་ཀྱང་བླ་
ཆེན་འཕགས་པས་ལུང་བསྟན་ཅིང་རྒྱ་ཡུལ་ནས་ཕྱག་ནས་འཐོར་བར་མཛད་པའི་
སྡེའི་མགོན་ཁང་དེ་ནི་བོད་ཡུལ་གྱི་དཔལ་ལྡན་ས་སྐྱའི་གནས་མཆོག་དང་དབྱེར་
མ་མཆིས་པར་འདུག་པས། བདེ་སྐྱིད་ཅུང་ཟད་འོང་བའང་དེ་ཉིད་ཁོ་ནའི་ཐུགས་
རྗེར་འདུག །དེའི་རྒྱུ་མཚན་ཡང་རྟེན་དེ་ཉིད་ཀྱི་དཀར་ཆག་ལས་འདི་ལྟར་མཆིས་
ཏེ།། །། །
ན་ཨོ་ཤཱི་མཧཱ་ཀཱ་ལཱ་ཡཱ། ཁྱབ་བདག་རྡོ་རྗེ་འཆང་དབང་ཟས་གཙང་སྲས། །གང་
དེའི་གསང་བའི་མཛོད་འཛིན་པདྨ་འབྱུང་། །བོད་ཡུལ་གསང་ཆེན་མངའ་བདག་
ས་སྐྱ་པ། །ཡབ་སྲས་ཁུ་དབོན་བརྒྱུད་པར་བཅས་རྣམས་དང༌། །སྙིགས་དུས་རྒྱལ་
བའི་ དབང་ པོ་ཙོང་ཁ་ པ། །གང་དེའི་རིང་ལུགས་འཛིན་ པ་ ཀུན་ གྱི་གཙོ། །རྗེ་
བཙུན་ངག་དབང་བློ་བཟང་རྒྱ་མཚོ་ཡི། །ཞབས་ཀྱི་པད་མོར་གུས་པའི་ཕྱག་བྱས་
ནས། །དུས་གསུམ་རྒྱལ་བའི་བསྟན་སྲུང་མཐུ་རྩལ་ཅན། །དཔལ་ལྡན་མ་ཧཱ་ཀཱ་ལཱ་
གུར་མགོན་གྱི། །སྐུ་བརྙན་བཞུགས་པའི་གཙུག་ལག་ཁང་དེ་ཡི། །ལོ་རྒྱུས་རིམ་
པ་མདོར་བསྡུས་ཙམ་ཞིག་བྲི། །དེ་ཡང་གཙུག་ལག་ཁང་དེ་བཞེངས་ཚུལ་ལོ་རྒྱུས་
b
，
=



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཀྱི་རིམ་པ་ནི། སྔོན་དྲི་མེད་ཀོ་ཤའི་མཚོ་གླིང་དུ་ཙནྡན་ལས་མགོན་པོ་འདིའི་སྐུ་
རང་བྱོན་དུ་བྱུང་བ། ཨུ་རྒྱན་རིན་པོ་ཆེས་གདན་དྲངས་ནས་པཎྜི་ཏ་དྷརྨཱ་པ་ལ་ལ་
གནང་བ། དྷརྨཱ་ཕ་ལ་བོད་ཀྱི་གངས་ཏི་སེ་དང༌། མཚོ་མ་ཕམ་ལ་གཟིགས་པར་བྱོན་
པའི་དུས་སུ་ལོ་ཆེན་རིན་ཆེན་བཟང་པོ་ལ་ཙནྡན་གྱི་མགོན་པོ་རང་བྱོན་འདིས་
གཙོས་པའི་བྱིན་རླབས་རྟེན་ ཁྱད་འཕགས་མང་པོ་གནང་བ་རྣམས་ རིམ་པར་
བརྒྱུད་ནས། མངའ་རིས་བྲག་སྟེང་པ་ཆེན་པོ་ཡོན་ཏན་ཚུལ་ཁྲིམས་ལ་གནང་། དེ་
ཉིད་ཀྱིས་བླ་ཆེན་མལ་ལོ་ཙཱ་བ་བློ་གྲོས་གྲགས་པ་ལ་གནང་། དམ་པ་དེ་ཉིད་ཀྱི་
ཕྱག་ནས་རིམ་པར་ས་ཆེན་ཀུན་དགའ་སྙིང་པོ་ལ། མགོན་པོ་འདིའི་རྗེས་གནང་
དང་ སྒྲུབ་སྐོར་ཡོངས་རྫོགས་སྐུའི་རྟེན་དུ་བསེ་འབག་ནག་པོ་འཕུར་ཤེས་སུ་
གྲགས་པ་དང༌། ཙནྡན་གྱི་སྐུ་རང་བྱོན། བྲམ་ཟེ་མཆོག་སྲེད་ཀྱི་གནམ་ལྕགས་ཀྱི་
རྡོ་རྗེ་རྩེ་དགུ་པ། དར་ནག་ཁ་གང་དང་བཅས་པ་གནང་བ་རྣམས་རིམ་པ་བཞིན་
དུ། ས་ཆེན་ཀུན་དགའ་སྙིང་པོ། རྗེ་བཙུན་བསོད་ནམས་རྩེ་མོ། རྗེ་བཙུན་གྲགས་
པ་རྒྱལ་མཚན། འཇམ་དབྱངས་ས་པཎ་རྣམས་ཀྱིས་ཐུགས་དམ་རྟེན་མཛད་ནས་
དཔལ་ལྡན་ ས་ སྐྱར་ བཞུགས་ པ། ཕྱིས་ རྗེ་ བཙུན་ གྲགས་ རྒྱལ་ གཞན་ དོན་ ལ་
གཤེགས་ཁར། ས་པཎ་ལ་ཁྱོད་ནམ་ཞིག་ཚེ་གཞུག་ཏུ། སྐད་རིགས་མི་གཅིག་པ།
ཞྭ་ཁྲ་འདྲ་བ། ལྷམ་ཕག་སྣ་འདྲ་བའི་ཡུལ་ནས་འབོད་མཁན་འོང་བས། དེ་དུས་
སོང་དང་འགྲོ་བ་མང་པོ་ལ་ཕན་ཐོགས་པ་འོང་གསུངས་པའི་ལུང་བསྟན་ལྟར། གོ་
དན་རྒྱལ་པོའི་ཞབས་ཀླུ་སྐྱོན་གྱིས་བསྙུང་གཞི་བྱུང་བར་བརྟེན་ས་པཎ་རྒྱ་ནག་ཏུ་
གདན་དྲངས་པའི་དུས་སུ། ཙནྡན་གྱི་མགོན་པོའི་སྐུ་སོགས་རྟེན་ཆ་རྣམས་གདན་
དྲངས་ནས་བྱོན་པའི་ས་པཎ་གཞན་དོན་དུ་གཤེགས་སྐབས། རྟེན་ཆ་རྒྱལ་པོའི་
- 68 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བང་མཛོད་དུ་བསྡུས་པ་སླར་འཕགས་པ་རིན་པོ་ཆེ་དང༌། ཆེ་ཆེན་ཧང་ཆེན་པོ་
མཆོད་ཡོན་གྱིས་རྒྱ་ཧོར་ཐམས་ཅད་ཆོས་ལ་བསྒྱུར་ནས། འཕགས་པ་རིན་པོ་ཆེ་
ལ་བོད་ཁྲི་སྐོར་བཅུ་གསུམ་དབང་ཡོན་དུ་ཕུལ་སྐབས། འཕགས་པས་ཙནྡན་གྱི་
སྐུ་རང་བྱོན་འདིས་ནང་བཞུགས་བྱས་ནས་མགོན་ཁང་ཞིག་བཞེངས་ན་བསྟན་
འགྲོ་ལ་ཕན་པར་དགོངས་ནས། རྒྱལ་པོ་ལ་ངའི་བླ་མ་གོང་མའི་རྟེན་ཆ་རྣམས་ང་
རང་ ལ་ ཕུལ་ ན་ དེ་ དག་ གིས་ ནང༌ བཞུགས་ བྱས་ ནས་ གཙུག་ ལག་ ཁང་
ཞིག་བཞེངས་པའི་མཐུན་འགྱུར་ཁྱེད་ཀྱིས་དགོས་ཚུལ་གསུངས་ནས་ཙནྡན་གྱི་
སྐུ་རང་བྱོན་གཙོས་པའི་སྐུ་དེའི་ནང་རྟེན་རྣམས་དྲེའུ་དཀར་པོ་གཅིག་ལ་བཀལ་ཏེ་
སྒ་ཨ་གཉན་པག་ཤི་ལ་གཏད་ནས་དྲེའུ་འདི་གང་དུ་ཉལ་བའི་སར་རྟེན་ཆ་འདི་
དག་གིས་ནང་གཞུག་བྱས་པའི་གུར་མགོན་གྱི་སྐུ་ཞིག་བཞེངས་གསུངས་བསླབ་
སྟོན་མཛད་ནས་བཏང་བས། ད་ལྟ་གཙུག་ལག་ ཁང་ བཞུགས་ ས་ འདིར་མཚོ་
ཟངས་ཁ་ཙམ་ཡོད་པའི་ནང་དུ་དྲེའུ་དེའི་རྔ་མ་བཅུག་སྟེ་ཉལ་བ། ཇི་ཙམ་བསླང་
ཡང་མ་ལངས་པར་བརྟེན། བླ་མས་ལུང་བསྟན་པའི་ས་དེ་འདི་ཡིན་པར་ངོས་ཟིན་
ནས་ཤིང་ཕོ་སྤྲེའུའི་ལོ་ལ་གཙུག་ལག་ཁང་འདི་བཞེངས་པའི་སྦྱིན་བདག་ཧོར་ཆེ་
ཆེན་ཧང་གིས་མཛད་ནས། བཟོ་བོ་ཨ་གཉན་པག་ཤིང་རང་གིས་གཙོར་མཛད་དེ་
བཞེངས་པའི་མགོན་པོའི་སྐུ་འདིའི་ནང་རྟེན་གྱི་རིམ་པ་བཞུགས་ཚུལ་ནི། ཐོག་
མར་དབུ་སྐྲའི་ཐོར་ཅོག་ནང་དུ་པཎྜི་ཏ་ག་ཡ་དྷ་རས་རྒྱ་གར་ནས་སྤྱན་དྲངས་པའི་
གནམ་ལྕགས་ཀྱི་རྡོ་རྗེ་རྩེ་དགུ་པ། སངས་རྒྱས་རབས་བདུན་གྱི་རིང་བསྲེལ། བྱང་
ཆུབ་ཤིང་ལས་གྲུབ་པའི་མི་བསྐྱོད་པའི་སྐུ། འཕགས་པ་རིན་པོ་ཆེའི་དབུ་སྐྲ་
བུབས་རྣམས་བཞུགས་ཤིང་། སྤྱན་དབུས་མའི་ནང་དུ་སངས་རྒྱས་ཀྱི་རིང་བསྲེལ་



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
བདུན། སྤྱན་གཡས་པའི་ནང་དུ་ཤྭ་རིའི་བུའི་རིང་བསྲེལ་བདུན། སྤྱན་གཡོན་པའི་
ནང་དུ་མོང་འགལ་གྱི་བུའི་རིང་བསྲེལ་བདུན། དབུའི་ནང་དུ་ནཱ་རོ་པའི་དབུ་ཐོད་
དུམ་བུ། ཤངས་ཀྱི་ནང་དུ་སངས་རྒྱས་འོད་སྲུང་གི་ཚེམས། མགྲིན་པའི་ནང་དུ་
བྱང་ ཆུབ་སེམས་དཔའ་ཆོས་འཕགས་ཀྱི་ཚེམས། ཐུགས་ཀར་ཡེ་ཤེས་སེམས་
དཔའི་ཚུལ་དུ་གཙོ་བོར་གོང་དུ་ལོ་རྒྱུས་རྒྱས་པར་བཤད་པའི་ཙནྡན་གྱི་མགོན་
པོའི་སྐུ་རང་བྱོན་དང་། མ་གཅིག་ལབ་ཀྱི་སྒྲོན་མའི་ཤངས་མཚལ་གྱིས་བྲིས་པའི་
གུར་མགོན་གྱི་སྐུ། བསིལ་བ་ཚལ་གྱི་རྡོ་ནག་ལས་གྲུབ་པའི་གུར་མགོན་གྱི་སྐུ།
རྗེ་བཙུན་གྲགས་པ་རྒྱལ་མཚན་གྱི་ཞུན་ཐིགས་ལ་བྱོན་པའི་ཞལ་བཞི་པའི་སྐུ།
འཇམ་དབྱངས་ས་པཎ་གྱི་ཐུགས་དམ་རྟེན་ཀྱེ་རྡོར་གྱི་སྐུ། གསེར་ལས་གྲུབ་པའི་
ཕྱག་ན་རྡོ་རྗེ་འབྱུང་འདུལ་གྱི་སྐུ། ཆུ་ཤེལ་ལས་གྲུབ་པའི་སྤྱན་རས་གཟིགས་ཕྱག་
བཞི་པའི་སྐུ་རྣམས་དང༌། ལྟོ་བའི་ནང་དུ་སངས་རྒྱས་ཤཱཀྱ་ཐུབ་པ་གསོལ་ལྷུང་
རིན་པོ་ཆེ་སྣ་ཚོགས་ཀྱིས་བཀང་བ་རྣམས་བཞུགས་ཤིང༌། གཞན་ཡང་འཕགས་
པ་རིན་པོ་ཆེའི་ཕྱག་ཕྲེང༌། ཤཱ་རི་བུའི་སྐུ་ཆིངས། ཇོ་བོ་ཨ་ཏི་ཤའི་གདུང་རུས།
པཎ་ཆེན་ཤཱཀྱ་ཤྲཱིའི་སྣམ་སྦྱར། པཎྜི་ཏ་དྷརྨཱ་ཕ་ལའི་གདུང་རུས། རྒྱ་གར་རྡོ་རྗེ་
གདན་གྱི་རྟེན་མཧཱ་བོ་དྷིའི་ཞལ་ཕྱིས། དམ་པ་སངས་རྒྱས་ཀྱི་དབུ་སྐྲ། རྒྱ་གར་
ཕྱག་ན་རྡོ་རྗེའི་སྒོམ་ཐག །པཎྜི་ཏ་ཀཱ་མ་ལ་ཤཱི་ལའི་གདུང་རུས། གྲུབ་ཆེན་ཤ་བ་རི་
པའི་སྐུ་ཤ །པཎྜི་ཏ་ག་ཡ་དྷ་རའི་གདུང་རུས། པཎྜི་ཏ་ཀ་ལིངྒ་པའི་དབུ་སྐྲ། བྲམ་
ཟེ་སྐྱེ་བ་བདུན་པའི་སྐུ་ཤ །བལ་པོ་པཎ་ཆེན་མཧཱ་བོ་དྷིའི་དབུ་སྐྲ། དཔལ་ཆེན་རྒ་
ལོའི་དབུ་ཞྭ། འབྲོག་མི་ཤཱཀྱ་ཡེ་ཤེས་ཀྱི་གདུང་ཐལ་དང་སྣམ་སྦྱར། ལོ་ཆེན་རིན་
ཆེན་བཟང་པོའི་ཤངས་མཚལ། ཁྲོ་ཕུ་ལོ་ཙཱ་བའི་དབུ་སྐྲ། འབྲོམ་སྟོན་པའི་དབུ་
70 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྐྲ། བཤེས་གཉེན་པོ་ཏོ་བའི་གདུང་རུས། བཤེས་གཉེན་བྱང་སེམས་ཟླ་བ་རྒྱལ་
མཚན་གྱི་གདུང་རུས། ས་ཆེན་ཀུན་དགའ་སྙིང་པོའི་གདུང་རུས། རྗེ་བཙུན་བསོད་
ནམས་རྩེ་མོའི་ གདུང་ རུས། རྗེ་ བཙུན་ གྲགས་ པ་ རྒྱལ་ མཚན་ གྱི་ གདུང་ རུས།
འཇམ་དབྱངས་ས་པཎ་གྱི་གདུང་ཚ། ལྷོ་བྲག་མར་པའི་དབུ་ཐོད་དུམ་བུ་དང་དབུ་
སྐ། མི་ལ་རས་པའི་ན་བཟའ། དྭགས་པོ་ལྷ་རྗེའི་གདུང་རུས། ཕག་མོ་གྲུ་པའི་
གདུང་རུས། ཨུ་རྒྱན་རིན་པོ་ཆེའི་དབུ་སྐྲ། འབྲི་གུང་འཇིག་རྟེན་མགོན་པོའི་སྒོམ་
ཐག ། རྒྱལ་ བ་ རྒོད་ཚང་པའི་ གདུང་ རུས། ཞང་གཡུ་བྲག་པའི་ན་བཟའ། མ་
གཅིག་རེ་མའི་སྐུ་ཤ །གྲུབ་ཆེན་ཨུ་རྒྱན་པའི་གདུང་རུས་སོགས་རྒྱ་བོད་ཀྱི་མཁས་
གྲུབ་ལོ་པཎ་ ཕལ་ཆེར་གྱི་གདུང་རུས། རིང་བསྲེལ། དབུ་སྐྲ། ན་བཟའ་སོགས་
བྱིན་རླབས་ཀྱི་རྟེན་རྣམས་དང༌། སྟོན་པ་སངས་རྒྱས་ཀྱི་ཆོས་ཁྲིའི་ས། བྱང་ཆུབ་
ཤིང་གི་ལོ་འདབ་དང་འབྲས་བུ། གནས་རྡོ་རྗེ་གདན་དང༌། བྱ་རྒོད་ཕུང་རི། ཤྲཱི་ནཱ་
ལེན། བལ་ཡུལ་འཕགས་པ་ཤིན་ཀུན། ཨོཊུན་ཤམྦྷ་ལ། རི་བོ་རྩེ་ལྔ། གངས་ཏི་
སེ། ལྷ་ས་བསམ་ཡས་ཁྲ་འབྲུག་སོགས་གཙུག་ལག་ཁང་རྣམས་ཀྱི་ས་སྣ་དང་། ཆུ་
བོ་གངྒཱ་སོགས་ཆུ་བོ་ཆེན་པོ་བཞིའི་ཆུ་སྣ། རིན་པོ་ཆེའི་བྱེ་མ། རྒྱ་མཚོའི་གླིང་གི་
འཇག་ མ་ སོགས། མདོར་ ན་ རྒྱ་ གར། རྒྱ་ ནག །བལ་ པོ། ལི་ཡུལ། བོད་ ཡུལ་
རྣམས་ ཀྱི་ གཙུག་ ལག་ ཁང་ མཆོད་རྟེན། གནས་ཆེན། གངས་ བྲག །མཚོ་ཆེན།
དུར་ཁྲོད་ཀྱི་ས་སྣ། རྡོ་སྣ། ཆུ་སྣ། ཤིང་སྣ་དང༌། ལྷ་རྟེན་རྣམས་ཀྱི་བག་རྡུལ་དང༌།
ན་བཟའ། གཞན་ཡང་པཎྜི་ཏ་སངས་རྒྱས་གསང་བའི་རྐང་མགྱོགས་ཀྱི་དངོས་
གྲུབ་བརྙེས་ནས། ཡུལ་ཉི་ཤུ་རྩ་བཞི། གནས་སུམ་ཅུ་སོ་གཉིས། དུར་ཁྲོད་ཆེན་
པོ་བརྒྱད་ལ་སོགས་པ་གླིང་བཞི་གླིང་ཕྲན་བརྒྱད་ནས་བསྡུས་པའི་ས་སྣ་རྡོ་སྣ་
- 71 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཆུ་སྣ་ཤིང་སྣ་ཁྱད་པར་ཅན་རྣམས་དང༌། མཐིང་ཤོག་ལ་གསེར་གྱིས་བྲིས་པའི་
རྒྱུད་སྡེ་བཞིའི་ལྷ་རྣམས་ཀྱི་སྙིང་པོ། ལྷག་ཏུ་མགོན་པོ་རང་གི་སྲོག་སྔགས་ཀྱི་ཤོག་
དྲིལ། ཞབས་འོག་ཏུ་གནོད་སྦྱིན་ཕོ་མོའི་འཁོར་ལོ་སོགས་གཟུངས་བཞུགས་ཀྱི་
རིམ་པ་ཡང་གྲངས་ལས་འདས་པ་བཞུགས་ཤིང༌། ལྷ་མོ་དང་སྟག་ཞོན་སོགས་
འཁོར་རྣམས་ཀྱི་ནང་དུ་ཡང་གོང་དུ་བཤད་པའི་བྱིན་རླབས་རྟེན་དང༌། ས་སྣ། རྡོ་
སྣ། ཆུ་སྣ་ཤིང་སྣ་རྣམས་ཆ་ཚང་རེ་བཞུགས་ཤིང་། ལྷག་ཏུ་དཔལ་ལྡན་ལྷ་མོའི་
ནང་རྟེན་ལ། རྗེ་ནཱ་རོ་པའི་ཤངས་མཚལ་གྱིས་བྲིས་པའི་རྗེ་བཙུན་སྒྲོལ་མའི་སྐུ་
དང༌། ཀླུ་སྒྲུབ་ཀྱི་ཤངས་མཚལ་ལས་བྱོན་པའི་གསང་འདུས་འཇམ་པའི་རྡོ་རྗེ།
ཨཱ་ཙརྱ་དམར་པོའི་ཤངས་མཚལ་གྱིས་བྲིས་པའི་དཔལ་ལྷ་མོའི་སྐུ། རྒྱལ་པོའི་
ནོར་ བུ་ ལ་ ཁྲུས་ གསོལ་ བའི་ མི་ནོར་ ཟས་ གསུམ་ འཕེལ་ བའི་ གཏེར་ རྣམས་
བཞུགས། དཔལ་མགོན་སྟག་ཞོན་གྱི་ནང་དུ་སྡེ་བརྒྱད་ཀྱི་སྲོག་སྙིང་དང༌། ཨ་
གཉན་པག་ཤི་རང་གི་དབུ་སྐུ། ན་བཟའ། ཕྱག་ཕྲེང་རྣམས་དང༌། དམག་དཔོན་
གྱི་ཞབས་འོག་ཏུ་མགུལ་ལྷ་བཅུ་གསུམ་དང༌། བརྟན་མ་བཅུ་གཉིས་བླ་རྡོ་དང་
སྲོག་སྙིང་། སྔགས་པའི་ནང་དུ་ཀླུ་ཆེན་བརྒྱད་ཀྱི་སྲོག་འཁོར་དང༌། རིན་པོ་ཆེ་སྣ་
ལྔ་ལ་སོགས་པའི་ཀླུ་གཏེར་མང་དུ་བཞུགས་ཤིང༌། ཡུམ་ཆེན་མོ་གནོད་སྦྱིན་ཡབ་
ཡུམ། པུ་ཏྲ་མིང་སྲིང་དང་། རུ་འདྲེན་གྱི་ནང་ཚན་དགེ་སློང་དང་བུད་མེད་བཅས་
འདི་རྣམས་ལ་གཟུངས་གཞུག་གི་དམིགས་བསལ་མ་མཆིས་རུང༌། སྐུ་རྟེན་ཐམས་
ཅད་དུས་གཅིག་ཏུ་བཞེངས་འདུག་པར་གཟུངས་གཞུག་ལ་དབྱེ་བ་ཅི་ལ་ཡོད་རུང་།
དཀར་ཆག་དངོས་གཞི་བོར་སྐབས་ཁུངས་མ་ཆོད་པ་འདྲ། གཙུག་ལག་ཁང་འདི་
བཞེངས་གྲུབ་ རྗེས་འཕགས་པ་རང་གིས་རྒྱ་ནག་ནས་རབ་གནས་མཛད་པས་



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མགོན་པོའི་སྐུའི་མདུན་དུ་འབྲས་ ཁ་བས་ས་སྐྱ་པ་ཙམ་བབས་འདུག་པ་དང་
མཐུན་པར་སྔོན་ཉག་ལེ་འབུམ་བཅུའི་དམག་གིས་ལྷ་ཁང་འདིའི་སྒོ་ལ་སྟ་རེ་
བརྒྱབ་པས། སྟ་རེ་རྒྱབ་མཁན་དེ་འཕྲལ་དུ་ཁ་ནས་ཁྲག་སྐྱུགས་ནས་ཤི་བ་སོགས་
ཡེ་ཤེས་པ་དངོས་སུ་བཞུགས་པའི་ལྟས་ཁྱད་པར་ཅན་མང་དུ་བྱུང་འདུག་ཅིང་། ད་
ལྟ་ཡང་མཛེ་ནད་ལ་སོགས་པའི་ནད་རིགས་རིམ་གྲོ་སྨན་དཔྱད་གང་གིས་ཀྱང་
བཟློག་དཀའ་བས་ཐེབས་པའི་ནད་པ་རྣམས་ཀྱང་། གཙུག་ལག་ཁང་དེ་ཉིད་ལ་
ཕྱག་དང་སྐོར་བ་སོགས་བྱས་པའི་མོད་ལ་སེལ་ནུས་པ་ཀུན་གྱིས་མཐོང་བའི་བྱིན་
རླབས་ཀྱི་གཏེར་དུ་གྱུར་པའི་གཙུག་ལག་ཁང་དེ་ལ་སྲི་ཞུ་རིམ་གྲོ་བགྱིས་པའི་
གང་ཟག་གི་རིམ་པ་བྱུངཚུལ་ནི། །
དཀར་ཆག་རང་དུ་ ལུང་བསྟན་ཡོད་པ་ལྟར། འཕགས་པ་རང་གི་ སྤྲུལ་ པར་
གྲགས་པའི་དྲུང་དངོས་གྲུབ་བཟང་པོས་མགོན་ཁང་གི་སྐོར་དང༌། སྟེང་འོག་གི་ལྷ་
རྣམས་ལ་ཞིག་གསོས་མཛད་འདུག་ཅིང་། ས་སྐྱའི་བདག་ཆེན་ཀུན་ལེགས་པ་དང༌།
མཐུ་སྟོབས་པ། བྱང་བདག་བཀྲ་ཤིས་སྟོབས་རྒྱས། རིག་འཛིན་ངག་གི་དབང་པོ།
ཆོས་རྗེ་ཞྭ་དམར་བ། སེམས་དཔའ་ཆེན་པོ། སྟོང་སྐོར་ཞབས་དྲུང་རྣམས་ཀྱིས་
ཀྱང༌ ། སྤྱན་ གཟིགས། སྙན་ དར་ གསོལ་ མཆོད་སོགས་ རྒྱས་ པར་ མཛད། ཧོར་
བཀའ་བཅུ་ནམ་མཁའ་འོད་ཟེར་གྱི་དུས་སུ་ལོ་རེ་བཞིན་དུ་ཟླ་བ་བཅུ་གཅིག་པའི་
ནང་དུ་དགུ་གཏོར་གཏོར་བརྒྱབ་ཀྱི་རྒྱུན་བཙུགས། ཧོར་དཔོན་པོ་ནམ་མཁའ་བློ་
བཟང་གིས་སངས་རྒྱས་རབས་བདུན་ཁང་གི་བྲིས་འབུར་རྣམས་ལ་ཞིག་གསོས་
མཛད། སྐུ་མདུན་བློ་བཟང་ངག་གི་དབང་པོས་དངུལ་གྱི་མཎྜལ་དང༌། འཕན་བླ་
བྱེ། སྙན་དར་ མང་དུ་ ཕུལ། ཧོར་བཀའ་བཅུ་ནམ་མཁའ་རྒྱ་མཚོ་དང༌། དབོན་
- 73 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
འབུམ་དགེ་རྒྱལ་གཉིས་ཀྱིས་ཕྱིའི་ཁྱམས་ཀྱི་འདུ་ཁང་གསར་བརྒྱབ་མཛད་ནས།
ལོགས་བྲིས་དང་ནང་གི་ལྷ་རྣམས་ཀྱི་གདན་ཁྲི་ཞིག་གསོས། ཚེ་འབར་གྱི་རྒྱུན་
འཛུགས། དཔོན་ནམ་མཁའ་རྒྱལ་མཚན་གྱིས་ལོ་རེ་བཞིན་དུ་ཆོ་འཕྲུལ་ཆེན་མོའི་
སྨོན་ལམ་གྱི་རྒྱུན་འཛུགས་པ་དང༌། གཞན་ཡང་མཆོད་འབུལ་སོགས་རྒྱས་པར་
མཛད་པ་རྣམས་ཀྱང་། དུས་དབང་གིས་ཞིག་རལ་ཆེར་སོང་ནས་འཇིག་ཏུ་ཉེ་བ་
ན། ཁོ་བོའི་ཡུལ་ཕྱོགས་འདི་ཉིད་ཀྱི་སྐྱེ་འགྲོ་རྣམས་ཀྱི་བསོད་ནམས་ཀྱི་ཞིང་དམ་
པར་གྱུར་པའི་གཙུག་ལག་ཁང་དེ་ཉིད་ལ་ཞིག་གསོས་བྱས་ན་ཡུལ་ཁམས་འདི་
ཉིད་ཀྱི་བཅུད་དུ་གྱུར་ནས། སྐྱེ་འགྲོ་རྣམས་ལ་ཕན་བདེ་རྒྱ་ཆེན་པོ་འབྱུང་བའི་
གཞིར་དམིགས་ནས་ས་སྤྲེའུའི་ལོ་ལ་སངས་རྒྱས་རབས་བདུན་གྱི་དབུ་ཐོག་གི་
རྒྱ་ཕིབས་ སྟེང་ཤོད། བང་སྐོར་སྟེང་འོག །འདུ་ ཁང་ ཕྱི་ ཁྱམས་དང་བཅས་པའི་
ཤིང་ཆ་རྣམས་གསར་བརྗེ་དང༌། སྟེང་འོག་བར་གསུམ་གྱི་ལོགས་བྲིས་ཚང་མ་
གསར་བཀོད་ཤིང་དྲྭ་དང་བཅས་པ། སྟེང་འོག་གི་འབུར་སྐུ་རྣམས་ཆག་གྲུམ་སོང་
བ་ཞིག་གསོས་དང༌། ཞལ་བཞི་གཙོ་འཁོར་ལྔའི་སྐུ་གསར་བཞེངས། སྟེང་དུ་གཉྫིར་
དང༌། ནང་དུ་དྲིལ་གདང་འཕན་པ། སྙན་དར། གོ་ཁྲབ་སོགས་སྤྱན་གཟིགས་ཀྱི་
རིགས་དང༌། ཟླ་བ་བྱུང་ངོ་ཅོག་གི་ཚེས་བཅོ་ལྔ་བྱུང་རིང་ལ་མར་མེ་དང༌། ཞལ་
ཟས་བརྒྱ་ཚར་རེ་དང༌། ཉིན་རེ་བཞིན་དུ་ཞལ་ཟས་བདུན་ཚར་རེ་འབུལ་རྒྱུའི་རྒྱུན་
བཙུགས་པ་སོགས་རྣམ་དཀར་གྱི་དགེ་བའི་རྩ་བ་འདི་ཡང་སྤྱིར་སངས་རྒྱས་ཀྱི་
བསྟན་པ་དར་ཞིང་སེམས་ཅན་བདེ་སྐྱིད་འབྱུང་བ་དང་། སྒོས་རྒྱལ་བ་ཙོང་ཁ་པ་
ཆེན་པོའི་བསྟན་པ་ཡུན་རིང་དུ་གནས་ཤིང༌། བསྟན་འཛིན་གྱི་སྐྱེས་བུ་དམ་པ་
དཔལ་ལྡན་བླ་མ་དམ་པ་ཐམས་ཅད་མཁྱེན་པ་ངག་དབང་བློ་བཟང་རྒྱ་མཚོའི་
- 74 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཞབས་པད་སྲིད་མཐའི་བར་དུ་བསྟན་པར་གྱུར་ཅིག །ཅེས་པའི་དཀར་ཆག་ཧོར་
ཆོས་རྗེ་ངག་དབང་ཕུན་ཚོགས་ཀྱིས་བསྒྲིགས་འདུག་པ་དང༌། སྔོན་གྱི་ཡིག་ཚང་
རྙིང་པ་རྒན་པོ་རྒྱུས་ཆེའི་ངག་ནས་ཁུངས་ཐུབ་པ་ཕྱོགས་གཅིག་ཏུ་བསྡེབས་པ་
འདི་ལྟར་མཆིས་པ་ཁོ་བོས་ངེས་ཤེས་བསྐྱེད་པའི་ཕྱིར་ཞལ་བཤུས་བྱས་པ་ཡིན།
ལར་ངེད་རང་ལ་ཆུང་ངུ་ནས་རྨི་ལམ་དུ་དཀྱིལ་འཁོར་ཆེན་པོར་རྒྱུ་དུས་ཀྱི་དབང་
ཐོབ་པ་དང༌། གཞན་ཡང་རྨི་ལམ་ཉམས་མཚར་བ་རེ་གཉིས་དང༌། ཡུལ་གང་དུ་
འགྲོ་འདུག་བྱས་ཀྱང་ཡུལ་དེ་ཉིད་ཀྱི་གཞི་བདག་འཇམ་རྩུབ་ཇི་ལྟར་ཡིན་རུང་།
བསུ་བ་བྱེད་པ་དང༌། དབང་ཞུ་ཞིང་ཕྱག་དང་སྐོར་བ་བྱེད་པ་དངོས་རྫས་སྣ་
ཚོགས་རྨི་ལམ་དུ་འབུལ་བ་སོགས་དང༌། དབྱར་གྱི་དུས་སུ་ཆར་ཆུ་འབབ་ཅིང་
སད་སེར་ཞི་བ། དགུན་དཔྱིད་ཀྱི་དུས་སུ་ཉི་མ་དྲོ་ཞིང་རླུང་གི་སྒྲ་མེད་པ། ནམ་
མཁའ་ཐམས་ཅད་འཇའ་སྤྲིན་གྱིས་ཁྱབ་ཅིང་སྨུག་ལང་འཁྲིགས་པ། ནད་མུག་ཞི་
ཞིང་ལོ་ལེགས་པར་འོང་བ་སོགས་ཡ་མཚན་ཆེ་ཆེ་འདྲ་མང་པོ་འོང་གིན་འདུག་
ཀྱང༌། དཀོན་མཆོག་གསུམ་གྱི་ཐུགས་རྗེ་ལས་བྱུང་ངམ། དཀར་ཕྱོགས་ལ་དགའ་
བའི་ལྷ་ཀླུ་རྣམས་ཀྱིས་དད་པ་དང་ལྡན་པ་རྣམས་སྤྲོ་བ་བསྐྱེད་པའི་ཕྱིར་རམ།
འོན་ཏེ་རང་ཉིད་ཀྱིས་གཞན་བསླུ་བའི་སེམས་སམ་རློམ་སེམས་ཆེ་བའི་སྟབས་
ཀྱིས་སྡིག་པ་སོགས་སྟོབས་ཆེ་བའི་གྲོགས་སུ་ནག་པོ་བདུད་ཀྱི་ཆོ་འཕྲུལ་གྱིས་
གྲོགས་སོགས་བྱེད་པ་ཡིན་ནམ། གང་ཡིན་ནི་ངེད་རང་གིས་ཀྱང་བློས་དཔྱོད་པར་
མི་ནུས་མོད། འོན་ཀྱང་རྒྱལ་ཁམས་ཀྱི་སེར་སྐྱ་མཆོག་དམན་ཐམས་ཅད་འདུ་བ་
དང༌། མི་འདོད་རུང་རང་རང་གིས་ནོར་རྫས་ཀྱི་དངོས་པོ་སྦྲང་རྩི་ལྟར་བསགས་
ཤིང་སོ་སོས་ལོངས་སྤྱད་མ་ནུས་པ་རྣམས་ནི་ཁོ་བོ་ཅག་ལ་རི་ལྟར་སྤུངས་ཤིང་



L་
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མཚོ་ལྟར་བསྐྱིལ་བ་དང༌། ནམ་མཁའི་ཆར་ལྟར་འབབ་ཅིང་བར་སྣང་གི་རླུང་ལྟར་
གཡོ་བ་ཞིག་ནི་ངེས་པར་འོང་འདུག །དེ་ལྟ་ནའང་རང་ཉིད་ཀྱིས་སོག་འཇོག་ངན་
པ་སྤངས་ཏེ་ཡར་མཆོད་མར་སྦྱིན་མང་བ་ཞིག་ནི་བྱེད་ཁུལ་ཡིན་ཡང་། འོན་ཏེ་
རྙེད་པས་རྙེད་པ་ཚོལ་ཞིང་དོན་མེད་ཀྱི་སྡིག་དང་འདྲེས་པ་ཇི་ལྟར་གྱུར་ནི་མི་ཤེས་
ཤིང༌
། དོན་ལ་མཆོད་པའི་ཞིང་དང་སྦྱིན་པའི་ཡུལ་གང་དུ་འགྲོ་བ་དང་། འཕྲལ་དུ་
རང་ཉིད་ནས་ལག་ལེན་དམར་འཇུས་ཀྱིས་ཡང་དག་པའི་ཆོ་ག་སྨོན་ལམ་དང་
བསྔོ་བ་སོགས་ནི་ལ་ཕན་ཚུན་དུ་ལུས། ཞག་དང་ཟླ་བ་ལོས་ཆོད། དོན་མེད་ཀྱི་
གཏམ་དང་གླེང་མོ། གཉིད་རྨུགས་ལེ་ལོ་སོགས་དུག་ལྔས་ཉིན་མཚན་འདའ་བ་
ཞིག་ཞར་བྱུང་དུ་དཀའ་ཚེགས་མི་དགོས་པར་འགྲུབ་པ་ཞིག་འོང་བར་གདའ།
འོན་ཀྱང་བླ་མ་དཀོན་མཆོག་རྣམ་གསུམ་གྱི་ཐུགས་རྗེ་ལ་བློ་གཏད་མི་ཁེལ་བའི་
ཐེ་ཚོམ་ནེམ་ནུར་དུ་གྱུར་པ་ནི་ཅུང་ཟད་ཀྱང་མེད་པས། བཟང་ངན་ཇི་ལྟར་གྱུར་
རུང་རེ་ཐག་སྙིང་ནས་ཆོད་པ་ཞིག་ནི་བྱེད་པ་ཡིན་ཏེ། བྱ་བའི་རྒྱུད་རིག་པ་མཆོག་
ལས། ནད་མེད་ པ་ ནི་ རྙེད་ པའི་ མཆོག །ཆོག་ཤེས་པ་ནི་ནོར་ གྱི་མཆོག །ཡིད་
བརྟན་པ་ནི་གཉེན་གྱི་མཆོག །མྱ་ངན་འདས་པ་བདེ་བའི་མཆོག །དཀོན་མཆོག་
གསུམ་ལ་ཕྱག་འཚལ་ལོ། །ཞེས་གསུངས་པ་ལྟར་དང༌། རྒྱལ་བའི་སྲས་པོ་མཉམ་
མེད་ཇོ་བོ་རྗེའི་ཞལ་ནས། གང་ལ་ཆགས་པ་སྐྱེས་ན་དེ་ཡང་ཐོང་། །གང་ལ་སྡང་
བ་བྱུང་ན་དེ་ཡང་སྤོང་། །ཞེས་གསུངས་པའི་དོན་ཡིད་བཞིན་གྱི་ནོར་བུ་དེ་རྣམས་
ཡིད་ལ་བཞག་སྟེ། སྤྲང་པོ་རང་ཉིད་ཀྱི་དུས་རྟག་ཏུ་ནོར་གྱི་མཆོག་དམ་པར་བྱེད་
པ་ཞིག་ནི་ཡིན་ལགས་ཏེ། གང་ཤར་བྱུང་རྒྱལ་དུ་བཏང་། གང་བྱུང་འཛིན་མེད་དུ་
བཅད། གང་སྐྱིད་ཕ་ཡུལ་དུ་བྱས། གང་བྱམས་ ཕ་མར་བལྟས་པས། བློ་སེམས་
་
- 76 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བདེ་ལ་རེ་ཐག་ཆོད་པ་ཞིག་མཆིས་སོ། །འོན་ཏེ་ཡུལ་ཕྱོགས་དེ་དག་ནའང་བྱང་
ཆུབ་ཏུ་སེམས་བསྐྱེད་ཅིང་སེམས་ཅན་རྣམས་ཀྱི་མགོན་དུ་གྱུར་པ་མང་དུ་བཞུགས་
པ་ཡང་ནི་ལོས་ཡོད་པ་བཅས། དེ་དག་རྣམས་ཀྱིས་ཀྱང་ད་དུང་བླ་ན་མེད་པའི་
བྱང་ཆུབ་ཆེན་པོར་སེམས་གོང་ནས་གོང་དུ་བསྐྱེད་དེ། ཡུལ་ཁམས་དེ་དག་ཏུ་
བསྟན་པ་དར་ཞིང་སེམས་ཅན་ཐམས་ཅད་ལ་བདེ་སྐྱིད་རྒྱ་ཆེན་པོ་འབྱུང་བའི་
ཐུགས་བསྐྱེད་ནམ་ཡང་མི་འདོར་བ་ཞུ། རིམ་གྱིས་ཁྲོ་ཐུང་ནང་ཞེས་པ་སྐྱེ་འགྲོ་
མང་པོ་སྲོག་བཅད་ས་སྲིན་ཡུལ་འདྲ་བ་དེ་བརྒྱུད་ནས་འོངས་ཏེ། ཕན་པའི་སྟོབས་
མ་མཆིས་རུང་སྔོན་ཆད་ཤི་བ་རྣམས་ལ་བསྔོ་བ་དང༌། ཕྱིན་ཆད་ཡུལ་ཁམས་དེ་
ཉིད་དུ་སྡིག་མི་འཕེལ་བའི་ཆེད་དུ་སྨོན་ལམ་གང་དྲག་བཏབ་ཀྱང༌། ལར་སེམས་
ཅན་རྣམས་ཀྱི་ལས་མྱོང་སྐལ་དུ་སོང་བས་ཕན་པ་ནི་ཆེར་མེད་པ་འདྲ་མོར་འདུག
།སྟབས་ཤིག་འགྲིག་ན་རང་གཞན་ཐམས་ཅད་ལ་ཕན་པའི་ཕྱིར་དེ་ཉིད་དུ་མཆོད་
རྟེན་ཞིག་བཞེངས་ན་དགེ་མཚན་ཆེ་བར་འདུག་རུང་བསམ་པ་ལམ་དུ་འགྲོ་དཀའ་
བ་ཞིག་ཀྱང་མཆིས། དེ་གར་ཡིད་ལྷུང་ཨ་དཀར་གྱིས་ཆིབས་བསུས་དང་བཅས་
ཏེ་འོངས་ནས་གདའ་ལེ་ཚ་ཁར་བཞུགས། ཡོན་མཆོད་ཐམས་ཅད་ལ་གསོལ་ཆས་
དང་འབུལ་བ་ཆེ་བར་མཆིས། དེ་ཕྱོགས་ ཀྱི་ངོར་པའི་བླ་མ་ཆོས་རྗེ་ ཁག་དང་།
ཨ་འཛི་སྒང་བ་གྲྭ་ཚང་བཅས། གཞན་ཡང་ཡོན་བདག་རྣམས་མཇལ་མི་སུ་བྱུང་
ལ་ཡང་དད་རྟེན་བྱིན་རླབས་རེ་ཕུལ། ཨ་དཀར་ཡུམ་སྲས་ལ་དབང་ཁ་ཤས་དང་།
མགོན་པོའི་ཐུགས་རྟེན་གསར་པར་རབ་གནས་མངའ་གསོལ་དང་བཀའ་གཏད་
དྲག་ཏུ་བྱས། གནང་སྟེར་བཟབས་པར་བྱུང༌། དེ་མཚམས་སྔོན་དུ་ལར་སྡེ་དགེ་ཚང་
ཡབ་མེས་གོང་མའི་རིང་ནས་བསྟན་པ་རིན་པོ་ཆེའི་གང་ལའང་སྐུ་དྲིན་ཆེ་ཞིང༌།
- 77 -



;
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དེའི་ཐུགས་རྗེས་མི་བརྒྱུད་ལྷ་ལས་ཆད་པ་འདྲ་མོའི་ཐམས་ཅད་ཀྱི་གཙུག་ཏུ་ཁུར་
བ་ཞིག་ལོས་ཡིན་མོད། འོན་ཀྱང་དེང་སང་ལར་སྟོད་སྨད་གང་དུའང་བླ་མ་དཔོན་
པོའི་དབུ་རྣ་འདི་བསྟོད་ཀྱང་ཞབས་ཕྱིས་བསྟོད། དམད་ཀྱང་ཞབས་ཕྱིས་དམད་པ་
ལྟར། ཕྱོགས་མཐར་མངག་ གཞུག་གི་སྐུ་ཚབ་སེར་སྐྱ་བསམ་མེད་རྣམས་ཀྱིས་
མངའ་ཞབས་ཀྱི་སྡེ་ཐོག་རྣམས་ནས་ཚག་གཟན་ཆེ་བར་བཏང་བ་དང༌། མཆོག་
དམན་གང་ལའང་སྐྱོང་ལུགས་མ་མཁས་པ་བཅས། བྱང་རྫ་ཆུ་ཁའི་དཔོན་རིགས་
ཁ་ཤས་ངོ་ལོག་པ་ལྟ་བུའི་སོ་སོའི་ཡུལ་གང་ཡིན་དུ་འགྲོ་འདོད་ཞིག་གི་བསམ་
ངན་འཆང་བར། བབ་ཀྱིས་སྡེ་དགེ་ཚང་ལ་སྡེ་དུད་སྟོང་ཕྲག་གཅིག་གཉིས་ཡོད་
མེད་དང༌། ཁྱད་པར་ཁོ་རང་ཚོའི་བློ་ཆོད་ཀྱིས་འགྲོ་བར་ཤར་རུང༌། སྡེ་དགེ་ཚང་
གིས་ཤུགས་ཆེན་དཔུང་པའི་ལས་ཀ་ཞིག་མཛད་ན་མི་ཆོག་པ་ཅི་ལ་ཡོད་རུང་།
གོང་མའི་བཀའ་ཁྲིམས་སུ་མ་ཟད་དུས་རྟག་ཏུ་རྣམ་དཀར་དགེ་བ་ཁོ་ན་སྒྲུབ་པའི་
ཆོས་རྒྱལ་གྱི་མཚན་ཐོབ་པ་ཡིན་པ་དང༌། ལྷག་པར་ངེད་རང་ལོ་གྲངས་ཁ་ཤས་
འདུག་ཚེ་གཡུལ་ གྱི་རིགས་གཏན་ནས་མི་དགོས་པར་ཐམས་ཅད་མ་བདེ་བུ་
འཇགས་ཞིག་བྱུང་ན་བསམ་པ་བཅས། བླ་མ་རྫོགས་ཆེན་ཡོངས་འཛིན་སྤྲུལ་སྐུ་
རིན་པོ་ཆེ་སྔར་ནས་ཁོ་རང་འབྲོག་པ་ཚོ་ཡང་དད་ཡུལ་ཆེ་ཞིང་། སྡེ་དགེ་དང་ཡང་
སྔོན་ནས་ཡོན་མཆོད་གཞན་དང་མི་འདྲ་བ་ཡིན་པ་དང༌། ངེད་ལ་ཡང་སྒེ་རྩེའི་
དཔོན་སྡེ་བཅས་ཀྱིས་རྒྱང་སྐད་དུ་དད་འདུན་ཞིག་ཡོད་མདོག་ཁ་བ་བཅས་དེ་དོན་
གྱིས་སྡེ་དགེ་ཚང་གི་བཞུགས་སྒར་བརྒྱབ་ནས་རིམ་གྱིས་ལྷུན་གྲུབ་སྟེང་གི་ཕོ་བྲང་
ཆེན་པོ་དང་ཉེ་བའི་ལྷ་ལུང་ཁུག་ཏུ་ཕེབས་པར་ཞུས། ངེད་དཔོན་གཡོག་ཚ་དྲག་
གིས་འགྲོ་རྩིས་ལ་ཐོག་མར་བཀྲ་ཤིས་ལྟེམ་དུ་སྲས་བསོད་ནམས་མགོན་པོ་སྐུ་
- 78 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཁམས་ཅུང་ཟད་བསྙེལ་བར་ལ་རྒྱ་དེའི་སྔོན་དུ་བཀའ་ཤོག་ཡང་ཡང་ཕེབས་བྱུང་
ཡང་སྟབས་མ་འགྲིགས་ཤིང་ཡིད་ལྷུང་ནས་སྔ་མགྱོགས་སུ་འོངས་ཏེ། ཡར་ལམ་
ལྷུན་གྲུབ་རྒྱ་མཚོ་སྤུན་གྱིས་འབོད་པར་སོང་། དེ་ནུབ་ས་དམར་སྒང་དུ་བསྡད།
རྫོགས་ཆེན་ཆོས་ཁྲིམས་ཚང་གི་ཁྱིམ་དུ་རྐྱེན་ཆག་ཞིག་བྱུང་འདུག་པར་བྱང་བུ་
བཞུས། པད་རབ་གེ་འཕེན་མགོན་པོ་སྲུང་ཁག་མཇལ་དུ་བྱུང་བར་བྲེལ་བ་རྣམས་
བཅད་ནས་རིམ་གྱིས་སོང་། ཡང་བསྐྱར་འབོད་པར་སྐུ་ཚབ་བཏང་བྱུང་བར། ངེད་
ཉུང་བསྡུས་ ཀྱི་མགྱོགས་མྱུར་དུ་བཀྲ་ཤིས་ ལྟེམ་དུ་སོང༌། སླེབས་འཕྲལ་གང་
འཚམ་གྱི་སྐུ་རིམ་ཞབས་བརྟན་ཐོ་བཀོད་དང༌། དབང་བཀའ་དང་བཅོས་ཀ་ཇི་
ལྟར་དགོས་པའི་རིགས་ཞག་བཅོ་ལྔ་ཙམ་བསྡད་དེ་ཞབས་ཕྱི་བསྒྲུབས། ཧོར་ནས་
ཡར་སླེབས་ཀྱི་མཇལ་དར་བསྙུང་འདྲི་རྟེན་བཅས་ཀྱང་བཟབས་པར་ཕུལ་བས་སྐུ་
ཁམས་དྭངས་ཤིང༌། དེ་མཚམས་སྡེ་དགེ་བླ་མ་དཔོན་གཡོག་ཉུང་ཤས་ཀྱང་བསྙུང་
དྲིར་ཕེབས་ནས་སྐུ་རིམ་གྱི་ཞལ་བཀོད་མཛད། དེ་འཕྲལ་ངེད་རྫ་ཆུ་ཁར་འགྲོ་
བ་ཞུས་པར་དཔོན་རྗེ་གཉིས་ནས་ཡར་སླེབས་པའི་ལེགས་གསོལ་དང་བསྙུང་
གཞི་སེལ་བའི་གཏང་རག་རྒྱ་ཆེ་བ་གནང་ཐོག་དགོན་ཆེན་དུ་འོངས་ནས་ཞག་
གསུམ་བསྡད། དེ་ནས་རིམ་གྱིས་བྱང་རྫ་ཆུ་ཁར་སོང་། ཕར་ལམ་སྒོ་མདའ་ཟེར་
བ་ནས་རྫ་ཆུར་གྲུ་ཁུར་ཡོད་པ་ནས་ཉིན་གཅིག་ལ་ཐོན་ཅིང་རིམ་གྱིས་རྨ་ཆུ་ཁ་
དང༌། མགོ་ལོག་དང༌། རྡོ་ཁོག་གང་དུ་ཉེ་བའི་ལ་མེད་གསུམ་གྱི་གསང༌། སོག་
པོའི་སྐད་ལ་ཨཱ་ལ་འབེར་ཞེས་པའི་གསང་དུ་སོང་། ཞག་བཅུ་གསུམ་སྡད། དཔོན་
སློབ་རྫོགས་ཆེན་རིན་པོ་ཆེ་དང་ངེད་རྣམ་གཉིས་ཐུགས་བསམ་གཅིག་སྒྲིལ་ནས་
ལེགས་སློབ་ཉེས་སྤོང་གིས་དཔོན་ལག་རྣམས་ལ་རྒྱུ་མཚན་བཏང་བར། སོ་སོས་
79-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཡུས་ཆེ་དང་བདེན་གྱི་རྒྱུ་མཚན་བདེན་ནམ་སྙམ་པ་མང་དུ་འདུག་པར་འཇུག་པ་
གང་བདེའི་འོས་བབ་ཀྱི་ཁ་ཏ་དང༌། སྡེ་དགེར་ཡང་ཞུ་གང་ལེགས་ཀྱི་སྙན་གསན་
འབུལ་བ་དང༌། སླར་སྔར་རྒྱུན་བཞིན་རི་དང་ཤྭ་བའི་དཔེ་ལྟར་དཔོན་གཡོག་སོ་
སོར་མི་བྱེ་བར་ཞུས་འགྲིགས་མཚམས་བྱུང་འཕྲལ་ངེད་ནས་རུ་ཐོག་ཏུ་ཐམས་ཅད་
ལ་སྤྱི་དབང་ཞིག་བྱས་པས་དཔོན་སྡེ་རིས་སུ་མེད་པར་སེར་སྐྱ་ཐམས་ཅད་ཀྱི་
བསམ་པ་བཟང་པོས་རྟ་ཕོ་རྒོད་དགུ་བཅུ་སྐོར་དང༌། ནོར་བརྒྱད་ཅུ་ཙམ་དང༌།
མར་རྒྱབ་བཅོ་ལྔ་སྐོར། དངུལ་སྲང་བརྒྱ་ ཙམ། གཞན་ ཡང་ དར། ཕྲུག །རས་དུ་
བ་ཁེབས་མ་སོགས་དངོས་པོ་དཔག་མེད་བྱུང༌། མགོ་ལོག་གི་འགྲུལ་པ་བརྒྱ་ཕྲག་
ཕྱེད་གཉིས་ཙམ་བྱུང་རུང༌། དད་འདུན་ཆེན་པོ་བྱེད་ཅིང་སླར་ཁོ་རང་ཚོའི་ཡུལ་དུ་
འབྱོན་ཟེར་བ་མ་གཏོགས་ལམ་བར་བཅས་སུ་ཉེར་འཚེ་གཏན་ནས་མ་བྱས་སྤྲུལ་
སྐུའི་སྐུ་ཞབས་ནས་ ཁྱེད་ཀྱིས་ཆོས་འབྲེལ་ཞིག་དགོས་ཕེབས་ པར། ཚེ་དབང་
གཅིག་དང་ཀུན་རིག་གི་དབང་ཞིག་ཕུལ། བདག་ཅག་ལ་བདག་རྐྱེན་གཟེངས་
བསྟོད་ཆེ་བར་མཛད། ངེད་རང་ནས་ཀྱང་ཀུན་རྫོབ་ལྟ་བུ་མ་ཡིན་པར་བླ་མ་དེ་
ཉིད་གསང་སྔགས་རྙིང་མའི་བླ་མར་བསྙེན་སྒྲུབ་ཀྱི་བྱིན་རླབས་ཆེ་ཞིང་སྐུ་ཡོན་
བཟང་བ་ཞིག་འདུག་པས་ཆོས་འབྲེལ་ཞིག་ཞུ་བསམ་རུང་། དེ་འཕྲལ་རང་མི་
ལེགས་སྙམ་ཞིང་རིམ་གྱིས་ངེས་པར་ཞུ་སྙམ་པ་ཞིག་བྱུང་། དཔོན་སློབ་ལྷ་གྲོགས་
ཐུགས་ནང་གཤིན་ཅིང་དམ་ཚིག་གཙང་བར་གྱུར། རིམ་གྱིས་ཕེབས་ཏེ་རྫ་ཆུའི་ཡོ་
དར་ཞེས་པ་ནས་ཆུ་ཆེ་རུང་རབ་བརྒྱབས་ཏེ་འོངས་པས་གེགས་མེད་ནས་ཐོན། ཝ་
ཤུར་དབོན་བཀྲ་ཤིས་ཀྱི་བུ་བླ་མ་བཟང་པོ་ལོ་ཉུང་ཞིག་ཡོད་པ་དེ་འདས་འདུག་
པས་ལམ་སྟོན་དུ་སོང་ཞིང་འབུལ་བ་བཟང་། རིམ་གྱིས་འོང་བའི་ཞོར་དུ་ཇའི་
- 80 -



II
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སང་ཚེ་དབང་ལྷུན་གྲུབ་ ཀྱི་སྐོར་ གྱིས་ ཇ་འདྲེན་འབུལ་བ་བཟང་བར་མཆིས།
གཞན་ཡང་ལམ་བར་རྣམས་སུ་ཁྱེ་བོ་དང༌། གླང་ནག་པ། གད་ཐོག་ཁག་རྣམས་
ཀྱིས་གདན་འདྲེན་དང་འབུལ་བ་ལེགས་པར་མཆིས་ཤིང་། སྡེ་དགེའི་རྟ་པ་ཨ་
སད་ ཀྱི་ ཁྱིམ་ པ་ དེ་ ལྷ་ ཡོལ་ འདུག་ པས་ ལམ་ སྟོན་ བྱས་ པར། དངུལ་ རྡེའུ་
ཚད་སོགས་ཕུལ་ཞིང་། དེ་ནས་ལྷ་ལུང་ཁུག་གི་སྒར་ཐོག་ཏུ་ངེད་རང་དང་རྒྱའི་སྐུ་
ཚབ་ཇོ་བ་ལོ་ཡེས་མཉམ་དུ་ཡོད་པ་བཅས་བདེ་བར་སླེབས། རྒྱ་ཇོ་བ་ལ་ཡེས་
ཕྱིར་བཏང་ཞིང་། དེ་རྒྱབ་རྫོགས་ཆེན་དཔོན་སློབ་སྤྲུལ་སྐུ་རིན་པོ་ཆེ་ཡང་གནས་
ཚུལ་འབུལ་དུ་ཕེབས་པ་བཅས། སྡེ་དགེར་རྒྱུ་མཚན་ཐམས་ཅད་ཞིབ་ཞིབ་ཞུས་
ཐོག་ངེད་བླ་མ་རྣམ་གཉིས་ལ་བཀའི་གསུང་བཟང་དང་། རྫོགས་ཆེན་རིན་པོ་ཆེར་
འབུལ་ཞབས་ཆེ་བར་མཛད་ནས་དགོན་དུ་ཕྱིར་ཕེབས། དེ་སྐབས་བདག་ཅག་གི་
ཚ་བོ་དཔོན་རིན་ཆེན་མཆོག་གྲུབ་དཔོན་གཡོག་རྣམས་དབུས་གཙང་ནས་བྱོན་ཏེ་
དྭའུ་སྤར་ཐང་ན་འབྱོར་ཡོད་ཚུལ་ཕེབས་པར། རིམ་གྱིས་མར་ཕེབས་ཆོག་ཚུལ་ཞུ་
ཡིག་བརྫངས། མཚམས་དེར་རྒྱ་དབོན་ཤང་ལོ་ཡེས་སླེབས་ཏེ་ངེད་གཉིས་ནས་སྡེ་
གླིང་ཞང་དབོན་ལེགས་འདུམ་ཞིག་འོང་ན་བསམ་པ་མཛད་རུང་། དེ་སྐབས་སྙིང་
པོ་དོན་ཐོག་ཏུ་ནི་མ་ཁེལ་བར་རྒྱ་རྣམས་ཕྱིར་རྫོང་བརྡར་བྱས། ཐུགས་བྲེལ་ཆོད་
མཚམས། ཡོན་མཆོད ་ ཐམས་ ཅད་ དགོན་ ཆེན་ དུ་ ཕེབས། ཕྱོགས་ མཐའ་ དང་
མངའ་ཞབས་ཀྱི་སེར་སྐྱ་ཐམས་ཅད་ཀྱིས་སྡེ་དགེ་ཚང་དང༌། ངེད་ལ་ཡང་ལེགས་
གསོལ་ཆེ་བར་བྱིན། ཟླ་བ་བཅུ་པའི་མགོར་དབོན་ཆུང་ཕེབས། སྡེ་དགེ་བླ་བྲང་དུ་
དབུས་ནས་གེགས་མེད་འབྱོར་ཚུལ་གྱིས་འབུལ་བ་བཟབས་པར་ཕུལ། བླ་བྲང་
ནས་ཀྱང་དབུ་ཐོན་དུ་དངུལ་རྡེའུ་ཚད་ཀྱིས་གཙོས་རྣམ་གྲངས་མང་བར་གནང་ཆ་
- 81 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མཛད། དེ་ལོ་ངེད་རང་སྟོད་སྨད་གང་དུ་འགྲོ་དགོས་མང་བའི་སྟབས་ཀྱིས་ལུས་པོ་
འཁྲུགས་པར་འགྱུར་དོགས། དབོན་ཆུང་དཔོན་གཡོག་ཡེ་ན། རབ་བརྟན། ཝ་ར།
སྐུ་སེ། སྤོ་ལུ་རྣམས་སུ་ལྡོམ་བུ་དང༌། འཛམ་ཐོག་ལྕམ་སྲིང་མཇལ་བར་བཏང༌།
རིན་ཆེན་ལྷུན་གྲུབ་ཅན་དཔོན་གཡོག་ཁ་ཤས་དམད་ཤོད་དུ་ལྡོམ་བུར་བཏང་།
བར་མཚམས་ཀྱི་བྲེལ་བ་གང་དགོས་རིགས་གྲུབ་མཚམས། སྡེ་དགེ་ཐོག་སྡུད་དུ་
ཕེབས་རན་འདུག་པར་འདི་ལོ་བདག་ཁྱིམ་དུ་བསྡད་ནས་དགེ་སྦྱོར་ཅི་ཐོན་ཞིག་
བྱས་ན་ལེགས་ཚུལ་ སྙན་སྒྲོལ་ཕུལ་བར་ དེ་ལྟར་མི་ཆོག་ཅིང་ལམ་ཡང་འགྲོ་
དགོས་ཕེབས་པར་མཆོད་ཡོན་ལྷན་ཅིག་གིས་ལོ་ལྟར་བཞིན་མཁར་མདོར་སོང་།
ཕྱག་མཛོད་ལྷུན་གྲུབ་བསྟན་འཛིན་དེའི་སྔོན་དུ་གླིང་ཚང་དུ་བཏང་སྟེ། ད་ལམ་
མཁར་མདོར་སྡེ་གླིང་གཉིས་བར་སྔོན་དུ་ཡང་ཡང་བཞག་འཚམས་འདི་ཡིན་མེད་
པར་ཐུགས་སུན་པ་ཞིག་བྱུང་མོད། ད་ཆ་ཡང་ཐིག་སྙིང་པོ་ཡོད་པ་ཞིག་ནི་ངེད་
ནས་གཙོ་བོར་ས་ངོར་གྱི་དབུ་རྨ། ཡང་སྒོས་སེམས་ཅན་བདེ་ཐབས་ཞིག་ ཁ་ཞེ་
གཏིང་མཚུངས་ངེས་ཞུ་རྒྱུར། དེ་ག་ནས་དཔོན་མོ་ཆོས་སྐྱིད་སྐུ་ངོ་མ་དང༌། ཇའི་
སང་རྒས་པོས་གཙོས་བསམ་ཤེས་མི་དྲག་གང་ཡོད་ཕེབས་དགོས་ཚུལ་དུ་བཏང་
བར། དེ་དོན་བཞིན་གླིང་བར་པའི་སྲས་མོ་ཆོས་སྐྱིད། ཇའི་སང་རྣམས་བཅས་
འབྱོར་བར་ཕན་ཚུན་ཐམས་ཅད་དུ་བབ་སད་ཀྱི་ཞུ་གསོལ་ལྷད་མེད་དུ་བསྐོར་
ནས། ཞང་དབོན་གཉིས་ཆར་ཐུགས་དགོངས་རྫོགས་པ་རང་ཞིག་ཅི་ལ་འོང་རུང༌།
གང་ལྟར་བསྟན་པའི་མིག་རྒྱན་དུ་ཕན་སླེབས་ཆེ་བ་འདུག་པ་བཅས་བདག་ཅག་
ནས་སོ་སོར་ཞུ་ནན་ཆེ་ཙམ་གྱི་ཐོག་བཞག་མཚམས་གང་སྤྱིར་ལེགས་ལམ་ཆེ་བ་
དང་། མཐའ་གཙང་ཕུག་བརླིང་ཞིག་ཨེ་འོང་སྙམ་པས་ཞང་དབོན་གཉིས་ཆར་དུ་
-82-



O
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལེགས་སྦྱར་གྱི་ཆོད་ཁྲ་འདྲ་གཉིས་དང་། མདོར་བཞུགས་ཀྱི་རྒྱའི་དཔོན་པོ་རྣམས་
ལའང་གན་ཡིག་འདྲ་ཤུས་བཅུ་གསུམ་རེ་ལ་སོ་སོར་གོང་མ་ཆེན་པོས་གནང་བའི་
སྡེ་དགེ་ཚང་གིས་གསན་ཧུ་སིའི་ཕྱག་ཐམ། གླིང་ནས་མངའ་ཧུ་སིའི་ཕྱག་ཐམ།
ངེད་ནས་ཀྱང་ཐེའུ་སོགས་ཕུལ་ནས་དགེ་ལམ་ཕུན་སུམ་ཚོགས་པ་བྱུང་ཞིང་། སོ་
སོས་བདག་ཅག་ལའང་གནང་སྦྱིན་རྒྱ་ཆེན་པོ་མཛད། བདག་གིས་ཀྱང་ཕན་ཚུན་
གཉིས་ཆར་ལ་ལེགས་གསོལ་དང༌། གླིང་དཔོན་གཡོག་རྣམས་ལའང་ཞེ་ས་སྣེ་
ལེན་ཟབ་རྒྱས་ཕུལ་ནས་ཐོན་པར་ཞུས། དེ་ མཚམས་ གཉེར་ཆེན་ བློ་གྲོས་ ཁུ་
མཚན་གྱིས་ཁྲི་ཆེན་བླ་མ་བློན་འབངས་བཅས་ངེད་ལའང་བཞུགས་གྲལ་གསོལ་
ཆས་དང༌། བསྔོ་རྟེན་འབུལ་བ་སྦྲགས་པར་དངུལ་ལྔ་བཅུས་གཙོས་རྣམ་གྲངས་
བརྒྱ་ཕྲག་ལྷག་པ་སྩལ། བློ་གྲོས་ཁུ་མཚན་རྣམས་ལ་རྗེས་གནང་ཁ་ཤས་དང༌།
ཆོས་སྐྱོང་བློ་གྲོས་ཉིད་ལ་ཀུན་རིག་དབང་བཀའ་གསུམ་ཕུལ། གཞན་ཡང་ཡུལ་
དེའི་དགོན་པའི་ཆོས་རྗེ་བླ་ཁག །དབུ་ཆོས། གྲྭ་མང༌། མི་སྡེ་རྒན་པོ་ཕྱོགས་ཀྱི་
དགོན་པ་སྦྱིན་བདག་རྣམས་ཀྱིས་སོ་སོས་འབུལ་བ་བྱང་འདབ་བསྔོ་རྟེན་རྒྱ་ཆེ་བ་
དང༌། མཁར་མདོ་ཕོ་བྲང་ནས་སྟོན་མོ་འབུལ་བ་སོགས་ལེགས་པར་གནང༌། དེ་
མཚམས་ངེད་རང་ལ་ཐོག་མར་ཆམ་པ་ཅུང་ཟད་ལ་བསྙད་པས་ལུས་འཁྲུགས་པ་
འདྲ་མོ་ཞིག་གིས་ཕུང་ཁམས་མི་བདེ་བ་ཅུང་ཟད་བྱུང་ཡང་དབོན་སྟོད་ཕོ་བྲང་དུ་
སླེབས་ནས་བརྟག་དཔྱད་བྱེད་ཆོག་སྙམ་པས་སྐུ་འཁྲིས་སུ་སོང་། དེ་ཉིན་འབྲི་
ཆུར་ཧ་ལམ་དར་ཆགས་རན་ཡོད་པ་བཅས་གཟིངས་གྲུར་ཐོན་དགོས་པར་སྡེ་དགེ་
ཚང་སྐུ་འཁོར་རྣམས་ཕལ་ཆེར་ཐོན་གྲུབ། དེ་རྒྱབ་ནས་ངེད་རང་དཔོན་གཡོག་
འགྲོ་བཞིན་ཡོད་པས་གློ་བུར་དུ་གྲུ་ཁ་ནས་ཆུ་དང་འབྲེལ་འོང་བ་འདྲ་མོས་དེ་ནས་



1 མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མ་ཐར་བར་བདག་ཅག་དེ་ལས་སྟོད་ཙམ་བྲག་བྱ་ཁྱུང་ཟེར་བ་ཞིག་ལ་སྔོན་ནས་
དར་ཆགས་ཡོད་པ་ཞིག་ནས་བསྐོར་ཏེ་འགྲོ་དགོས་པ་བྱུང་ཞིང་། ངེད་རང་བསམ་
པར་རང་རེ་ཡོན་མཆོད་གང་ཡིན་ཞིག་ལ་འདི་ལོར་རྟེན་འབྲེལ་མི་ལེགས་སྙམ་པ་
བྱུང་། རིམ་གྱིས་བྱོན་ནས་གཡག་ལའི་ཚུར་ནང་དུ་ལྷ་སྲས་བསོད་ནམས་མགོན་
པོ་ཕེབས་ཏེ་ཆིབས་བསུས་མཇལ་དར་གནང་། དབོན་སྟོད་ཀྱི་གྲུ་ཁར་ཚ་འཕོག་
དང༌། དབོན་སྟོད་རབ་བརྟན་རྩེ་ནས་དར་འཕྱར་དུང་འབུད་མཛད་ཅིང་ཕོ་བྲང་དུ་
ཕེབས། ཕྱི་ཉིན་ནས་ངེད་རང་ཕུང་ཁམས་ཆེར་མ་བདེ་བར། སྐུ་རིམ་ཚེ་ཆོག་སྟོང་
ཆོག་བཅུ་དགུ། སྒྲོལ་ཤེར་འབུམ་ཐེར། རྡོ་རྗེ་འཇིགས་བྱེད་ཀྱི་གཏོར་བཟློག །བསྐང་
བ་སྟོང་ཚར་སོགས་ཀྱི་རྟེན་དངུལ་ཤ་སྟག་ལ་ངེད་རང་གི་ལག་སྣེ་གང་འཕེན་དང་།
དེ་ཐོག་སྡེ་དགེ་བླ་མས་གནང་བ་བཅས་རིམ་གྲོ་གང་དགོས་བྱས། སྡེ་དགེ་བླ་མ་
བཀྲ་ཤིས་ ལྟེམ་དུ་ ཕེབས། ངེད་ ཀྱིས་ དཔོན་ རྗེ་ རྣམས་ ལ་ རྗེས་ གནང་ གཅིག་
གཉིས་ཙམ་ཕུལ། ངེད་རང་དགོངས་ཁྲོལ་ཞུས་ནས་ལྷུན་གྲུབ་སྟེང་དུ་འོང༌། ལྷ་
སྲས་བསོད་ནམས་མགོན་པོས་ལ་ཁ་བར་སྐྱེལ་མ་དང༌། རིམ་གྲོ་སོགས་གང་དྲག་
དགོས་ཚུལ་གྱི་བཀའ་ཕེབས་མཛད། དེ་ཉིན་གཤར་མར་ལྷུན་གྲུབ་སྟེང་ངེད་རང་
གི་གནས་ཕན་བདེ་གླིང་དུ་སླེབས། དེ་ནུབ་ནས་ཡང་སྟེང་གི་གཟིམས་ཆུང་བསམ་
གཏན་གླིང་དུ་མཚམས་བདུན་ཕྲག་ཁ་ཤས་བསྡད་ནས། སྔ་དྲོ་གྲུབ་ཆེན་ལྕགས་
ཟམ་པའི་ལུགས་ཀྱི་བླ་མ་ཞི་ཁྲོའི་ཚེ་སྒྲུབ་དང་། ཉིན་མོའི་བར་ཐུན་གཉིས་ལ་ཁ་
འདོན་ རྣམས་ དལ་ བར་ བྱས་ ཤིང་ གཏོར་ བསྔོའི་ རིམ་ པ་ རྣམས་ ཚར་ གཉིས།
བཟླས་པ་བཤགས་པ་དང་བཅས་པ་གང་རྒྱས། སྲོད་ཐུན་ལ་སེང་གདོང་སྔོན་མོའི་
ཉམས་ལེན་དང་ བྱད་བཟློག་སོགས་འབད་ ཁུལ་ བྱས་ པས། བདུན་ གསུམ་ གྱི་
- 84 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཚམས་སུ་སྡེ་དགེའི་ལུང་པ་འདི་ཡིན་མེད་པ་ཞིག་གི་ཁང་པ་ཆེན་པོ་ཞིག་ན་ངེད་
རང་དང་མི་མང་པོ་ཡང་འདུག །རེ་ཞིག་ནས་ནམ་མཁའི་ཕྱོགས་མཚམས་ཐམས་
ཅད་ནས་སྤྲིན་ནག་འཁྲིགས་མེ་འོད་འཁྱུག་པ་དང་འབྲུག་གི་སྒྲ་ཆེན་པོ་མང་དུ་
སྒྲོག་ཅིང་སེར་བ་མང་པོ་འབབ་བཞིན་འདུག་པར་མི་ཐམས་ཅད་འཇིགས་ནས་
འུར་འུར་བྱེད་ཀྱིན་གདའ། ངེད་རང་ཡང་སྐྲག་པའི་རྣམ་པས་ཡི་དམ་གྱི་ལྷ་བསྒོམ་
པ་དང་སྔགས་བཟླས་པས་ཅུང་ཟད་ཞི་ནས་འགྲོ་བར་ཡང་ལྷོ་ནུབ་ནས་དེ་ལས་
འཇིགས་པའི་སྤྲིན་ནག་ཐོག་སེར་མེ་འོད་དང་འབྲུག་སྒྲ་ཆེན་པོས་ས་གཞི་ཐམས་
ཅད་འགེབས་འོང་སྙམ་པ་བྱུང་བར་དེ་མ་ཐག་ད་ནི་འཇིགས་འཇིགས་བྱས་མ་
བྱས་མེད་སྙམ་སྟེ། མཛེས་བཀྲ་ཤིས་ཆོས་རྫོང་གི་ཁང་ཐོག་ཡིན་སྙམ་པ་ཞིག་ཏུ་
ཕྱིར་ཐོན། སྟེང་དུ་བླ་མ་ཡི་དམ་དང་ཁོར་ཡུག་ཏུ་གུར་ཞལ་གཉིས་ལ་དམ་ཅན་
སྲུང་མས་བསྐོར་བ། རང་གི་མགོ་བོའི་སྟེང་གི་ནམ་མཁར་གསེར་གྱི་འཁོར་ལོ་
མྱུར་དུ་འཁོར་བ་དང༌། ལག་པ་གཉིས་ཆར་གྱི་སྡིགས་མཛུབ་རལ་གྲིར་བསྒོམས་
པས་སྤྲིན་ཐམས་ཅད་དུམ་བུར་བཏུབས་པ་དང་། ངག་ནས་ཡ་མ་རཱ་ཛ་ཤཱ་ས་ན་
སོགས་དྲག་སྔགས་དང༌། ཡི་དམ་ཆོས་སྐྱོང་གི་མཚན་ནས་བརྗོད་པས་རིམ་གྱིས་
སེར་བ་ཇེ་ཆུང་ཇེ་ཆུང་དང་ནམ་མཁའ་ཇེ་དྭངས་ལ་སོང་སྟེ་ཡུལ་དེ་ཐམས་ཅད་
བདེ་བ་ཞིག་བྱུང་སོང་བ་རྨིས་པས། སྔ་དྲོ་རང་གི་ཉེ་གནས་ལྷུན་གྲུབ་བསྟན་འཛིན་ལ་
་མདང་འདི་ལྟར་བྱུང་ནས་ལ་རྒྱ་བསྟན་པ་བྱིང་དང་ངེད་རང་ལའང་ཅུང་ཟད་
གནོད་པ་ཞིག་ཡིན་འདུག་ཅེས་སྨྲས། དེ་ནས་རིམ་གྱིས་ངེད་རང་ཡང་སྣང་བ་
དྭངས་འགྲོ་བ་ཞིག་བྱུང་། ཡང་དེའི་མུས་ལ་མཚམས་བསྡད་ཡོད་ཀྱིན་ལོ་དེའི་འདུ་
བ་ཆེན་མོའི་དབུ་བཞུགས་མཁན་དབོན་སངས་རྒྱས་ཡེ་ཤེས་བཞུགས་ཤིང་འདུས་
- 85-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཚོགས་དང་གསང་སྔགས་རྙིང་མའི་རིགས་ཆོས་སྒྲོག་པ་སྔགས་པ་རྣམས་བཅས་
སྟོང་དང་སུམ་བརྒྱ་སྐོར་ལ་བདག་ཅག་ནས་ལོ་གོང་བཞིན་གྱི་ཚེ་ཆོག །ཆོས་སྲུང་
ལ་ བསྐང་ བ་ དང་ བཟློག་ པའི་ རིགས། བཀའ་ འགྱུར་ དང་ གསུང་ རབ་ ཀློག་
པ་འཇིག་རྟེན་ལུགས་མཐུན་གྱི་མདོས་རྣམས་ཀྱི་རིགས་གང་དགོས་ཉིན་གང་མང་
ཟབ་རྒྱས་དང་ཡང་སྒྲུབ་མཆོད་དངོས་གཞིའི་ཉིན་ལ་མང་འགྱེད་བརྒྱ་མཆོད་བསྔོ་
རྟེན་དབུལ་པོར་སྦྱིན་གཏོང་བཅས་གྲུབ་པར་ཞུས། མེ་ཡོས་ཀྱི་གནམ་ལོ་གསར་
པའི་ལེགས་སྟོན་དུ་བདག་ཅག་ཀྱང་འབོད་པར་སོང་ཞིང་། དེ་འཕྲལ་མཚམས་ཀྱི་
བཅད་རྒྱ་བྱས་ནས་སྦྱིན་བདག་ཆེན་པོས་གཙོས་བསྟན་སྲིད་བདེ་ཐབས་ཀྱི་སྐུ་
རིམ་གང་དགོས་རྣམས་བརྟག་པའི་རིམ་པ་བྱས་པར་དབུས་ཕྱོགས་སུའང་ཅུང་
ཟད་རྩུབ་ངོ་ཤར་བ་དང་མདོ་ཁམས་སྤྱི་དང་ཁྱད་པར་སྡེ་དགེ་ཚང་གི་སྐུ་ཕྱྭ་ཆོས་
སྲིད་ལའང་དོགས་ཆ་ཕྲན་བུ་ཤར་བ་བཅས་ དེ་དག་ལ་དམིགས་ པའི་ ཡོངས་
རྫོགས་བསྟན་པ་རིན་པོ་ཆེའི་འབྱུང་གནས་དགོན་སྡེ་སོ་སོས་ཚེ་སྒྲུབ་ཚེ་ཆོག །
བཀའ་འགྱུར་རིན་པོ་ཆེས་གཙོས་གསུང་རབ་ཀྱི་རིགས་མང་དུ་བསྒྲགས་པ། ཆོས་
སྲུང་ལ་བསྐང་བཤགས་མགོན་པོ་དང་གཤིན་རྗེ་རྣམས་ཀྱི་མདོས་ཀྱི་རིགས་བཟློག་
པའི་རིགས། གཏོར་མ་བརྒྱ་རྩ། ཆབ་གཏོར་ཀླུ་གཏོར་འབྱུང་བཞི། ཞི་རྒྱས་དབང་
དྲག་གི་སྦྱིན་སྲེག །སཱཙྪ། ཇོ་དར། རི་མགོ་མཐོ་སར་ཀླུང་རྟ་རི་རྒྱ་ཀླུང་རྒྱ་ཚེ་ཐར། ནག་
ཆེན་བཙོན་ ལས་ འདོན་ པ། ལྷ་ བསང་ དགྲ་ ལྷ་ གཡང་ སྐྱབས། སྒྲོལ་མ། གདུགས་
དཀར་ཤེར་སྙིང་མཚན་བརྗོད་རྣམ་འཇོམས་གཟུངས། ལེའུ་བདུན་མ་བསམ་པ་
ལྷུན་གྲུབ། འཁོར་ལོ་འབར་བ་རིགས་གསུམ་སྙིང་པོ་དང་སིདྡྷི་འུར་འདོན། སེང་
གདོང་རྩ་སྔགས་སོགས་འབུམ་ཐེར་མང་པོ། རྒྱལ་མདོས། བཙན་མདོས། ཀླུ་དང་
- 86 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ས་བདག་གི་མདོས་མ་མོ་བརྟན་མདོས། གྲིབ་ཀྱི་མདོས། ཐེའུ་རང་དང་གཟའི་
མདོས། མི་ནག་མགོ་གསུམ་གྱི་མདོས། མི་ཁ་དགྲ་བཟློག །ལོ་གླུད་སོགས་གང་
དགོས་ཀྱི་ཐོ་ཕུལ། སྤྱི་སྒེར་ཐམས་ཅད་ཀྱི་རིམ་གྲོ་རྣམས་གྲུབ་པར་མཛད་པས་
རིམ་གྱིས་རྩུབ་འགྱུར་ཞི་ཞིང་བོད་ཀྱི་ཕྱོགས་སུ་ཅུང་ཟད་རྩུབ་པ་དེ་མི་དབང་ཆོས་
རྒྱལ་དེ་ཉིད་ཞིང་དུ་ཕེབས་པ་ལ་བལྟ་བར་འདུག །ཟླ་བ་དང་པོའི་ཉེར་ལྔའི་ནུབ་
མོ་ལ་ཐོག་མར་ངེད་རང་ཕན་བདེ་གླིང་བླ་བྲང་གི་དབང་ཁང་ཡིན་འདུག་པས་མི་
གཞན་འགའ་ཞིག་གིས་རྟེན་ཁྲི་མཚལ་མ་ལ་གསེར་ཤོག་གི་མེ་ཏོག་མང་པོས་
བརྒྱན་པ་ཞིག་དང༌། སྐུ་བརྙན་བར་མ་སྣ་ཚོགས་གསེར་ཤོག་བརྒྱབ་པ་མང་པོ་
ཁུར་ནས་མཆོད་ཁྲི་དེ་ལྷུ་བསྒྲིགས་པས་ཤིན་ཏུ་འགྲིགས་ཤིང་སྐུ་རྣམས་ཀྱང་དེར་
བསྒྲིགས་པས་གཙོ་བོའི་གཡོན་ནས་བྱང་སེམས་གང་ཡིན་ཞིག་གི་ལྡེམ་ཞིག་མ་
ཚང་འདུག །དེ་འཕྲལ་མི་ཞིག་གིས་ཟེའུ་ལྷ་ཁང་གི་དབྱིབས་བྱས་པའི་རྒྱ་སྒམ་
དམར་པོ་ཐེའུ་འབྱར་མ་ཞིག་ཁུར་བྱུང་སྟེ་ངེད་ཀྱི་འགྲམ་དུ་བཞག་སོང་། ངེད་རང་
གིས་འདིའི་ནང་ན་གང་ཡོད་བལྟ་སྙམ་པས་དབུས་པའི་ལྷ་ ཕ་ཞིག་འཁྲིས་སུ་
འདུག་པ་མར་སོང་བྱས་པས་སྒོར་སོང་བ་དང༌། ཐེའུ་བཤིག་ནས་བལྟས་པས་
སྒམ་དེའི་ནང་གི་སྙན་དར་གྱི་གསེབ་ན་དཔལ་མགོན་བྲམ་གཟུགས་སྔོན་གྱི་བླ་མ་
གོང་མ་ཞིག་གི་བུར་རས་ལ་གསེར་གྱིས་རི་མོ་བྱས་པའི་ཐང་ནག་གཟི་འོད་འབར་
བ་བསྐུམ་ཁྲུ་གང་ཙམ་བཞུགས་པ་མཐོང་ནས་གསོལ་བ་བཏབ་སྟེ་སྒམ་དེ་སྔར་
ལྟར་ཁ་རྒྱ་བྱས་པ་རྨིས་ཤིང་། དེ་འཕྲལ་ངེད་རང་སྡེ་དགེ་བླ་བྲང་དུ་སོང་བས་ནག་
རིང་སྟེང་ངམ་ཕོ་བྲང་མདུན་གྱི་ལྕང་རའི་གསེབ་གང་ཡིན་ཐེ་ཚོམ་པར་དཀར་གུར་
ནག་གུར་མང་དུ་ཕུབ་པའི་སྒར་ཆེན་ཞིག་སླེབས་འདུག་པས་ཅུང་ཟད་ནས་རྟ་ཁལ་
- 87 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རྣམས་ལ་ཆུ་སྦྱིན་དུ་འགྲོ་བ་འདྲ་མོས་རྟ་ནག་ཁྲ་ཁ་ཤས་དང་བོང་བུ་ནག་ཁྲ་དང་
ནག་པོ་ཆེ་ཆུང་ཤིན་ཏུ་མང་བ་གཉིས་བརྒྱ་སྐོར་མི་མང་པོས་བསྐངས་ནས་ཁྲིད་དེ་
ཕོ་བྲང་གི་མདུན་ནས་སོང་བ་དང༌། བོད་ནས་འོངས་པའི་མི་ཆེན་བོད་ཆས་ཅན་
ཁོ་ནར་འདུག །དེ་འཕྲལ་སྡེ་དགེ་བླ་མ་ན་བཟའ་གོས་ཆེན་འབྲུག་མ་དམར་པོ་
ཞིག་ཐོག་ཁེབས་ལྡིང་སྟབས་སུ་བྱས། ཞབས་ཕྱི་མེད་པར་དེ་རྣམས་མཇལ་འགྲོ་
གིན་འདུག་ པར་ ངེད་ ཀྱིས་ལྷ་བུར་བླ་མའི་ན་བཟའ་སྐ་རགས་མི་འཆིངས་ པ་
ཞབས་ཕྱི་མེད་པར་འདི་འདྲ་བྱས་ཕེབས་སམ་ཞུས། གཉིད་སད་འཕྲལ་ངེད་རང་
བློ་མ་བདེ་བར་སྔ་ཆར་ནས་ངེད་རང་གི་ཕྱག་མཛོད་པ་ལྷུན་གྲུབ་བསྟན་འཛིན་ལ་
རྒྱུ་མཚན་བཤད་ནས་དེ་འཕྲལ་སྡེ་དགེ་བླ་བྲང་ནས་ཕྱག་མཛོད་མགོན་སྲུང་བོས་
ཏེ། དེ་རིང་ཐུགས་བྲེལ་ཡོད་མེད་ལ་མ་ལྟོས་པར་གསོལ་ཚིག་གོང་དུ་དབང་ཞིག་
ལ་ཕེབས་ཐུབ་པ་ལེགས་ཞུས་པས་དེ་བཞིན་དུ་ཕེབས་པ་དང༌། རྟ་མགྲིན་སྐྱེར་
སྒང་ལུགས་ཀྱི་རྗེས་གནང༌། ཚེ་དབང་གྲུབ་ཐོབ་ལུགས་རྨི་ལྟས་དེ་ལ་དམིགས་
པའི་སྦྱང་བ་བཅས་ཕུལ་ནས་དེ་ཉིན་གྱི་རིམ་པར་སྐུ་མདུན་ཕྱོགས་མཐའི་འགྲུལ་
པ་མཇལ་མི་རྣམས་མི་གཏོང་བ་ཞུས། དེ་ལྟར་མ་ཞུས་ན་དེ་ཉིན་སྐུ་གེགས་ངེས་
པར་ཡོད་པའི་རྟགས་སུ་འདུག །གང་གི་རྟེན་མཆོད་ཀྱི་ཁྲི་དེ་ངེད་རང་ལ་བཟང་
བའི་ལྟས་ཤིག་ཡིན་འདྲ། རིམ་གྱིས་ལྡོམ་བུ་ལ་བྱོན་པའི་དབོན་པོ་དཔོན་གཡོག་
རྣམས་གེགས་མེད་ནས་ཕེབས་བྱུང་བའི་སྟབས། ངེད་རང་གཟིམས་ཆུང་ཀ་དྲུག་
མར་སྤོས་ཏེ་དེའི་མུར་བསྙེན་མཚམས་ཕྲན་ཚེགས་དང༌། ལོ་ལྟར་གྱིས་ཆོས་སྲུང་
རྣམས་ལ་གཏོར་བསྔོ་རྒྱས་པར་ཕུལ། མཇུག་ཏུ་ལུས་ཀྱི་འཕྲོད་བསྟེན་ཇི་ལྟར་
བྱས་ན་བཟང་བའི་ལུང་དཀོན་མཆོག་གསུམ་ལ་གསོལ་བ་བཏབ་པར། དང་པོ་
88 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྨན་སྦྱོང་ཞིག་གཏང་ན་ལེགས་པ་དང༌། དེ་རྒྱབ་ཁྲག་གཏར་ནས་མཇུག་ཏུ་རིན་
ཆེན་རིལ་བུ་བསྟེན་ན་གེགས་མེད་ ཀྱིས་ཕན་ཆ་འོང་བར་བསྐང༌། འཛམ་ཐོག་
ལྕམ་དྲལ་གྱི་གསོལ་སྨན་ཞུ་མི་ལྷ་འཕེལ་དེ་སྔོན་ནས་འཕྲོད་མུ་ཡོད་ལྟར་དགོངས་
ཁྲོལ་ཞུས་ནས་གདན་དྲངས། བཅོས་ཀྱི་རིགས་རྣམས་བརྟག་པར་ཇི་ལྟར་བྱུང་བ་
བཞིན་ཐེ་ཚོམ་མེད་པར་གྲུབ་པས་ལུས་པོ་བདེ་བར་གྱུར། སྐབས་དེར་ལྷུན་གྲུབ་
སྟེང་དུ་བཅོམ་ལྡན་འདས་རྡོ་རྗེ་འཇིགས་བྱེད་ཀྱི་གཏོར་བཟློག་བཟབས་པ་ཞིག་
དང་གཙུག་ཏོར་རྣམ་རྒྱལ་ཞིག་དམིགས་བསལ་དུ་དགོས་པ་འཕྲལ་གྲུབ་ཐོག་སྡེ་
དགེ་བླ་མར་ལོ་གསར་གྱི་སྤར་ཁའི་རིམ་པ་གང་དགོས་ཀྱི་དབང་བཀའ་རྣམས་
ཕུལ། གཉེར་ཆེན་ལྷ་བུ་ཚེ་རིང་སྐུ་ལུས་ཉོབ་ཤས་འདྲ་མོ་ཞིག་སྔོན་ནས་འདུག་
པར། རིམ་གྲོ་སྔ་ཕྱིར་གང་བབ་ཀྱི་རིགས་འཕྲལ་འཕྲལ་མཛད་དགོས་ཀྱི་བཀོད་
པ་ནན་གྱིས་ཞུས། ཟླ་བ་གཉིས་པའི་མཇུག་ཙམ་དུ་དཔོན་བསོད་ནམས་མགོན་
པོ་ཞབས་འབམ་གྱི་མཇུག་ལུས་པ་ལ་བསྙད་པས་བསྙུང་གཞི་ཕྲན་བུ་ཞིག་ཡོད་
ཚུལ་ཕེབས་པར་སྔ་མགྱོགས་ཀྱིས་བཅོས་རིམ་གྱི་ཐོ་ཚར་ཕུལ། ལོ་དེའི་སྔོན་དུ་
དཔལ་སྐྱེ་དགུ་དོན་གྲུབ་གླིང་གི་དགོན་ཉིན་སྲིབས་ཀྱི་བར་དུ་གཙུག་ལག་ཁང་
གསར་བཞེངས་ཀྱི་བཀོད་པ་བྱས་པས་ཆེ་ལམ་གྲུབ་རུང༌། ནང་གི་ལྷ་རྟེན་དང་
འབུར་སྐུ་ལྡེབས་རིས་ཞིང་བཀོད་ཀྱི་རིགས་ཤིང་གི་ཚོན་རྩི་རྣམས་རན་འདུག་
པར། ངེད་ རང་ངོ་ཐོག་མ་སོང་ཀ་མེད་ཡོད་འདུག་པ་བཅས། སྡེ་དགེ་ཁྲི་ཆེན་
མདུན་དུ་མགྱོགས་སྒོར་ཞིག་ཕྱིན་ཆོག་པའི་ དགོངས་ ཁྲོལ་ནན་གྱིས་ཞུས་པ་
ཐུགས་ལ་བཏགས་པས། དེའི་འགྲོ་ཞོར་དུ་ཡར་ལམ་བཀྲ་ཤིས་ལྟེམ་དུ་སོང་ནས་
ཞག་ གསུམ་ བསྡད། དབང་ བཀའ་ ཁ་ཤས་དང༌། བཅོས་ ཀྱི་ རིམ་པ་ འདི་ ལྟར་
- 89 -



c
!
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལེགས་ཚུལ་ཞུས། སྲས་པོ་ཆོས་སྐྱོང་མགོན་པོར་ བྱིན་རླབས་བཀའ་བསྒོ་དང་
དབང་ གསུམ་ ཙམ་ཕུལ། དེ་ ཞོར་ དབུས་ ཕྱོགས་ སུ་ བླ་ མ་ དཔོན་པོ་རྣམས་ལ་
མཚམས་ ཞུས་ དང་ ས་ ངོར་ ལ་ འབུལ་ བ་ མང་ འགྱེད་ ཕྲན་ བུ་ ཡོད་ པ་ བཏང་
བར་མཆོད་དཔོན་རིན་ཆེན་ལྷུན་གྲུབ་དང་ཕྱག་མཛོད་པ་གཉིས་འགྲོ་བའི་གནས་
ཚུལ་དང༌། སྐུ་ལུས་བདེ་མོར་བཞུགས་པའི་ཤིས་བརྗོད་བཅས་མཉམ་དུ་ཞུས།
དཔོན་རྗེ་གཉིས་ནས་ངེད་དང་འགྲོ་མི་རྣམས་ལའང་གནང་སྟེར་བཟབས་པར་
མཛད། རིམ་གྱིས་སོང་ནས་ཡར་ལམ་དམའ་རོང་། རྣམ་རྒྱལ་གླིང༌། ལྡན་ཁོག །
ཁྲ་བོ་ཁོག །བན་ཆེན་ མདའ་ བ་ སོགས་ ཀྱི་ བླ་ དགོན་དཔོན་ ཁག་ སྦྱིན་བདག་
རྣམས་ཀྱིས་གྲོགས་དན་བསྙེན་བཀུར་འབུལ་བ་བཟབས་པར་མཛད། དོན་གྲུབ་
གླིང་དུ་ཟླ་བ་གསུམ་པའི་ཚེས་དྲུག་ལ་སླེབས། བདུན་གྱི་ཉིན་གཙུག་ལག་ཁང་
གསར་ པར་ སོང་ སྟེ་ སྐར་ འཛིན་ བྱས། ཆོས་ སྲུང་ ལ་ བསྐང་བ། ཆོས་ སྒྲོག །ལྷ་
བསང་། གཏོར་མ་བཏང་བ་དང་རི་ཁྲུས་རྣམས་བྱས་པས་གློ་བུར་དུ་ནམ་མཁའ་
ལ་སྤྲིན་འཁྲིགས་པ་དང་ཁ་བ་ཐོར་བུ་བབ་ཅིང་འབྲུག་གི་སྒྲ་ཆེ་བ་ལན་གསུམ་
གྲགས། དེའི་ཉེ་སྐོར་གྱི་ཕྱོགས་སྟོད་སྨད་དང༌། ཐར་ལམ་ནས་དཔོན་རིན་པོ་ཆེ་
དཔལ་གྲུབ་དང༌། བླ་ཆེན་བློ་གྲོས་ཕུན་ཚོགས། གནམ་ལུང་བླ་མ་ཁག །རི་ཐུང་
བླ་མ་ལྷུན་གྲུབ་རབ་བརྟན། ཚེ་ལུང་བླ་མ་སངས་རྒྱས་རྒྱལ་མཚན། སྲིབས་ཕུ་
མདའ་སོགས་ཀྱིས་གཙོས་བླ་མ་དགེ་འདུན་སྐྱེ་བོ་ཕོ་མོ་ཚན་ཆེ་བར་འདུས་ཤིང༌།
ཉིན་དགུང་གི་རིགས་ཁྲོམ་དབང༌། སྔ་དྲོ་དགོངས་མོར་གཟུངས་གཞུག་གི་ཆས།
བར་ མཚམས་རྣམས་ སུ་ ཟུར་ དབང་ གང་ དགོས། བྱིན་རླབས་ བཀའ་ བསྒོ། སྐྲ་
འཛིན་དང་བརྟག་པ་ཞུ་མི། སྐྱིད་སྡུག་གི་མཚམས་ལ་གནས་ཚུལ་གྱི་ཞུ་གནང་
- 90 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དགོས་པ་རྣམས་ཀྱང་མི་བཤོལ་བ་དང༌། སྐབས་སྐབས་སུ་དགོན་ནང་གི་དགེ་
སློང་རྣམས་ཀྱི་གནས་ཁང་དུ་འབོད་འདུག་པར་ཡང་སོང་། དེར་ཞག་བཅུ་བཞི་
བསྡད་ཚེ་ངེད་རང་ལ་འབུལ་བ་དང་ལྷ་ཁང་ཞལ་འདེབས་སྦགས་པར། གསེར།
དངུལ། གོས། དར། རས། ཕྲུག །དུ ་ བ། ཁྲོ། བྱི་ རུ། སྤོས་ཤེལ། རྟ་དྲེའུ མཛོ་ ཕོ་
མོ། འབྲི་གཡག་རྣམས་ཧ་ལམ་བརྩིས་པ་ཇ་འཁོར་དྲུག་སྟོང་དང་སུམ་བརྒྱ་ལྷག་
ཙམ་བྱུང༌། བཞེངས་པའི་རྟེན་རྣམས་ཇི་ལྟར་བཞུགས་པའི་ཚུལ་ལ། གཙང་ཁང་
དུ་ཐུབ་དབང་། མར་མེ་མཛད། བྱམས་པ་གསུམ་ལ་ཐོག་ཚད་ཕྱེད་གཉིས་རེ་ཡོད་
པ། ཉེ་སྲས་བརྒྱད་ལ་ཐོག་ཚད་ཆེ་བ་རེ་ཡོད་པ། ཚེ་དཔག་མེད། མི་འཁྲུགས་པ།
སྨན་བླ། རྡོ་རྗེ་སེམས་དཔའ། འོད་སྲུང་། ཀུན་དགའ་བོ། ཤཱ་རིའི་བུ། མོང་གལ་གྱི་
བུ་རྣམས་དང༌། འཕགས་པའི་གནས་བརྟན་བཅུ་དྲུག །རྒྱལ་ཆེན་བཞི། དྷམཱ་ཏཱ། ཧ་
ཤང་བཅས་པ་རྣམས་མི་ཚད་ལས་ལྷག་པ། ཤར་ནུབ་ཏུ་རྣམ་སྲས་དང་ཛམ་ལྷ་
གཉིས་ལ་ཐོག་ཚད་ཆུང་བ་རེ་ཡོད་པ་དེ་རྣམས་འབུར་སྐུ་ཤ་སྟག་དང༌། གཙང་
ཁང་ནང་གི་སྒོ་ནང་དུ་བྱང་གཟིགས་ཀྱིས་ཁྲོ་བོ་བཅུ་དང༌། གཙུག་ཏོར་འབར་བ་
རྣམས་ལ་ལྡེབས་བྲིས་སུ་མི་ཚད་ཙམ་ཡོད་པ། གཙུག་ལག་ཁང་དངོས་གཞིར་ཐུབ་
པ་ཆོས་འཆད་མ། བདུད་འདུལ་མ། ཏིང་འཛིན་མ། སྨན་བླ། མི་འཁྲུགས་པ། སྤང་
སྐོང་ཕྱག་བརྒྱ་པ་དང༌། ཕྱོགས་བཅུ་མུན་སེལ་ནས་གསུངས་པའི་སངས་རྒྱས་
རྣམས་ལ་གཡས་གཡོན་དུ་ཉན་ཐོས་གཉིས་རེ་དང༌། དེ་འཕྲོས་བྱང་སེམས་མདོ་
སྡེ་ ནས་ གསུངས་ པ་ ལྡེམ་ གཉིས་ རེ་ཡོད་པ། སྟེང་ གི་བར་མཚམས་རྣམས་ སུ་
བསྐལ་བཟང་གི་སངས་རྒྱས་སྟོང༌། དེ་ཕྱིན་ལ་སྒྲུབ་ཐབས་བརྒྱ་རྩའི་ལྷ་ཚོགས།
གཤམ་གྱི་ཁོར་ཡུག་ལ་དཔལ་མགོན་བདུན་ཅུ་རྩ་ལྔ། སྒོ་འགྲམ་ནང་གི་ནུབ་ཀྱི་
- 91 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དང་པོར་གུར་གྱི་མགོན་པོ་ལྷ་བརྒྱད་བྲིས་སྐུ་ལྟར་དང༌། གཡས་སུ་དཔལ་མགོན་
གདོང་བཞི་པ་འཁོར་དང་བཅས་པ། སྒོ་འགྲམ་ཤར་གྱི་གཡས་དང་པོར་རྣམ་སྲས་
རྟ་བརྒྱད་གནོད་སྦྱིན་གྱིས་བསྐོར་བ་ཁང་བཟང་བཅས། དེའི་གཡས་སུ་མགོན་པོ་
ཕྱག་དྲུག་པ་གཏོར་ཆོག་ལྟར་འཁོར་དང་བཅས་པ། ཕྱིའི་སྒོ་འགྲམ་དུ་རྒྱལ་ཆེན་
བཞི། སྒོ་སྟེང་དུ་སད་མི་མི་བདུན། གཡས་གཡོན་དུ་གླིང་བཞི་དང་སྲིད་པ་འཁོར་
ལོ་བཅས་ཤིན་ཏུ་རྒྱས་པ། ཁྱམས་ར་དང་ཉེར་མཁོའི་ཁང་མིག་ཁ་ཤས་བཅས་
བཀོད་པ་ཞུས། དེ་མཚམས་སྡེ་དགེ་ནས་བཀའ་ཤོག་ཕེབས་པའི་སྟབས་སྐུ་རིམ་
སོགས་འོས་བབ་ཀྱི་བཀོད་པ་གྲུབ་འཕྲལ་མྱུར་དུ་བཏེག ། དྭའུ་བླ་དགོན་གྱིས་
གཙོས་སེར་སྐྱ་ཆེ་བའི་རྟ་པ་བདུན་ཅུ་སྐོར་གྱིས་ཤེས་དཀར་མའི་གདོང་གི་ཆུ་རབ་
ཁ་བར་བསྐྱལ། དཀར་རྒྱུད་ཀྱི་ཆོས་སྡེ་ ཁྲ་འགུ་དགོན་དུ་འོང་དགོས་ཚུལ་ གྱི་
གནས་ཚུལ་དང་བསུ་བ་སྦྲགས་པར་སྤྱི་ཆོས་ཕེབས་པས་ཐུགས་བཞེད་ལྟར་སོང་
བས། གཙུག་ལག་ཁང་གསར་བཞེངས་ཀྱི་སྟེང་ནས་འདུས་པ་རྒྱ་མཚོས་མཆོད་
རྫས། གདུགས། རྒྱལ་མཚན། བ་དན། ལྡ་ལྡི། རྔ་ རོལ། དུང༌། རྒྱ་གླིང་གི་རིམ་པ་
བཀོད་ལེགས་དང་། དྲི་ཞིམ་སྤོས་ཀྱི་དུད་པ་སྤྲིན་ལྟར་གཏིབས་པ་སོགས་མཛད་
ཅིང་། ལྷ་ཁང་གསར་བཞེངས་སུ་སོང་། བླ་ཆོས་གྲྭ་མང་རྣམས་ཀྱིས་མཇལ་དར་
དང་མཎྜལ་བརྟན་བཞུགས། གསོལ་ཞབས་ཀྱི་རིམ་པ་དང་སྤྱི་སྒེར་ནས་འབུལ་བ་
རྒྱ་ཆེ་བ་གནང་། ལྷ་ཁང་དེ་ཉིད་ལ་ད་དུང་གཙང་ཁང་ཞིག་གྲུབ་ན་ལེགས་པ་དང་།
སེང་གཡབས་ཀྱི་ཤིང་རྣམས་ད་དུང་ཡང་བསྐྱར་དུ་བསྒྲིགས་ན་ལེགས་ཚུལ་དང༌།
ལྡེབས་རིས་ལ་དུས་གསུམ་སངས་རྒྱས་དང་བྱང་སེམས་ཉན་རང༌། བར་སྐབས་
རྣམས་སུ་ཡི་དམ། གཤམ་དུ་ཕར་ཕྱིན་གྱི་སྲུང་མ་དང༌། རང་གི་ཆོས་བརྒྱུད་དེ་ཉིད་
- 92 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཀྱི་ བཀའ་ སྲུང་ ནོར་ ལྷ་ བྲིས་ ན་ དགེ་ ལམ་ ཆེ་ ཚུལ་ ཞུས། ཞིང་ ཁམས་ གསར་
བཞེངས་དེ་ཉིད་ལ་ཞལ་འདེབས་སྔ་ཕྱིར་ཟབ་རྒྱས་དང༌། དགོན་དེར་མ་ཎི་བུམ་
སྒྲུབ་ ཡོད་ པར་ ཞལ་ འདེབས་ ཕྲན་བུ་ཕུལ་ཞིང་། ཆོས་གྲྭ་དེ་ཉིད་ ཀྱིས་ གཙོས་
བསྟན་པ་རིན་པོ་ཆེ་དར་ཞིང་། འབྲེལ་ཚད་ཐམས་ཅད་དོན་ཡོད་བྱ་ཕྱིར་བསྔོ་སྨོན་
གྱི་རྒྱས་བཏབ། སོ་སོར་ཕྱག་མདུད་དང༌། བླ་མ་ཁག་སྤྱི་པ། ཡོན་བདག་བཅས་
རྣམས་ལ་གནང་ཆ་ཇི་ལྟར་དགོས་པ་འོས་བབ་བྱས། དེ་ཉིན་སྦྲང་ཆར་བཟང་པོ་
བབ་པ་སོགས་དགོན་པ་དེ་ཉིད་ལ་རྟེན་འབྲེལ་ཤིན་ཏུ་ལེགས་པ་ཞིག་བྱུང་སོང་།
དེ་ནུབ་ཁྲི་མདར་བསྡད། ཕྱི་ཉིན་ར་དྭ་དཔོན་གྱིས་ཡང་བསྐྱར་ཇ་འདྲེན་དང༌།
བན་ཆེན་བླ་བྲང་ལའང་ཡང་བསྐྱར་དུ་ཤོག་གསུང་འདུག་པར་སོང་། སྤྲུལ་སྐུ་གྲྭ་
ཚང་རྣམས་ཀྱིས་ཞབས་ཏོག་བཟང་ཞིང་། ལམ་བར་གྱི་ཡོན་བདག་རྣམས་ཀྱིས་
ཀྱང་འབོད་པ་དང་འབུལ་བ་སྣེ་ལེན་བཟང་བ་བྱུང༌། ཁྲ་བོ་ལའི་ཕྱི་རྒྱབ་ཏུ་བསྡད།
རིན་ཆེན་གླིང་བླ་སྐུ་རྣམས་ཀྱིས་དགོན་དུ་འོང་དགོས་ཚུལ་གྱི་མི་མངག་ཡང་ཡང་
མཛད་ཀྱང་དགོངས་ཁྲོལ་ནན་གྱིས་ཞུས་ནས། བླ་དགོན་དང་སྡེ་ཕར་ཡོད་ཐམས་
ཅད་ཚུར་ཕེབས་པ་ཞུས་པ་ལྟར་ཐམས་ཅད་ཚུར་ཕེབས། དེ་ཕྱོགས་ཀྱི་སེར་སྐྱ་དང༌།
རྒྱམ་ ནས་ གདོང་ སྤྲུལ་ སྐུ་ དཔོན་ གཡོག །བླ་ མ་ ནམ་ མཁའ་ ཞིང་ ཕེབས་ ཀྱི་
བསགས་སྦྱོང་འབུལ་བ་དང༌། དེ་ཞོར་མཇལ་བར་ཕེབས་བྱུང་བར་ཐམས་ཅད་ལ་
དབང་བཀའ་བྱིན་རླབས་ཟབ་རྒྱས་ཕུལ། རིན་ཆེན་གླིང་གི་བླ་མ་རྣམས་ཀྱིས་
དགོན་གནས་ཀྱི་སྐོར་ལ་གསུང་གླེང་རྒྱ་ཆེ་མུ་མེད་ཞིག་མང་རབ་མཛད་རུང༌། བླ་
གྲྭ་རེ་རེ་ནས་ཐུགས་འདོད་ཁེངས་པ་ཞིག་ངེད་དུ་མ་ཟད་ལྷ་མཆོག་ཐུགས་རྗེའི་
དབང་ ཕྱུག་ སྤྱན་ རས་ གཟིགས་ ཡིན་ ཀྱང་ མཉམ་དཀའ་ བ་ ཞིག་ མཆིས་རུང༌།
- 93 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བདག་ཅག་རང་གིས་ཅི་ཤེས་ལུགས་མཐུན་བཞུགས་པ་དེ་ཞིག་གི་བཀོད་ཁྱབ་
གང་ཤེས་ཞུས། སེར་སྐྱ་ཐམས་ཅད་པར་གང་ལ་གང་འཚམ་གྱི་དད་རྟེན་དང་
གནང་སྦྱིན་གང་དྲག་བགྱིས། བྲེལ་ བ་ རིམ་ གྱིས་ཆོད་མཚམས་ སྒར་ བཏེག་ སྟེ་
འབམ་ཐང་ནས་འདམ་ཐོག་གཡག་མདར་སྒར་པ་བསྡད། ངེད་རང་དགོན་དེ་ཡར་
ལམ་མ་ཆོད་པའི་བྲེལ་བ་འཕྲོ་ལུས་པ་རྣམས་གང་ཆོད་དང༌། ས་སྐྱ་བླ་མར་སྐུ་
ཚེའི་ ཚེ་སྒྲུབ་དང༌། འཆི་ བླུ་ཞིག་ དགོས་ པར་ སྒར་དུ་སོང་ནས་ཐུགས་བཞེད་
བསྐངས་བས་འབུལ་བ་སྲི་ཞུ་བཟང༌། དེ་མཚམས་གཙང་པ་དགེ་སློང་སངས་རྒྱས་
བསྟན་པའི་ཁྱིམ་དུ་འདུག་གནས་དང་། ཆུ་ཕ་རི་ནས་འབམ་ལེ་དགོན་པས་གཙོས་
སྡེ་ཐམས་ཅད་ཀྱིས་འོང་དགོས་ཚུལ་བྱུང་རུང་ བྲེལ་བའི་སྟབས་ཀྱིས་མ་ ཕྱིན།
ཐམས་ཅད་ཀྱིས་འདུག་གནས་དེ་ཉིད་དུ་བསྔོ་རྟེན་བྱང་འདབ་དང་འབུལ་བ་ཇ་
འདྲེན་སོགས་བཟབས། དགོན་དེ་ཉིད་ཀྱིས་གཙོས་ཐམས་ཅད་ལ་སྐུ་རིམ་རྟེན་
དང་འབུལ་སློག་ཟབ་རྒྱས་བགྱིས་ཤིང་སྒར་པ་བྱིངས་བཏེག །ཡོན་བདག་དབེན་
པ་གྲུ་པ་ཁག །དགེ་གྲོང༌། ར་དཱ་བ། ཁུ་ཉག་པ་སོགས་ཡུལ་སྡེ་རྣམས་ཀྱི་རྒན་
གོག་ཐམས་ཅད་ནས་ཐུག་འདོད་ཀྱི་ཞུ་བ་ཆེ་བར་ངོ་མ་བཟློག་པར་སོང་། ཁྱིམ་དུ་
འབོད་པ་དང༌། བྱིན་རླབས་དབང་དང་བཀའ་བསྒོ་མེ་ཏོག་འཐོར་བ་སོགས་གང་
དགོས་བྱས། ཐམས་ཅད་ཀྱི་བློ་དང་བསྟུན་པའི་དད་རྟེན་སློག་ཆ་ཕྲན་བུ་བགྱིས་ཏེ་
སོ་སོའི་ རེ་བ་བསྐང༌། རིམ་གྱིས་དྲི་ སྒང་བསེ་འོག་གི་ལམ་བརྒྱུད་དེ་ཡུལ་མི་
རྣམས་བྱིན་རླབས་རེ་ལམ་ཞོར་དུ་བྱས་ནས་བསྡོངས་འཛོམ་བསོད་ནམས་ཉི་མ་
སར་བསྡད། དེ་གའི་ཡོན་བདག་རྣམས་ཀྱིས་འབོད་ཀྱིན་ཞེན་ཁ་བཟང༌། དྲན་
ཐང་དུ་འོང་དགོས་ཚུལ་འདུག་རུང་གྲུབ་ཆེན་གྱི་སྐུ་གདུང་ཆེན་མོར་གསེར་ཤོག་
- 94-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དངུལ་སྲང་ལྔ་བཅུ་ཐམ་པའི་རྩིས་ཕུལ་ནས་སླར་རབ་གནས་སུ་སླེབས་པའི་རྟེན་
འབྲེལ་ ཞུས། མང་ ཇ་ དང་ རིམ་གྲོའི་རྟེན། ས་ དཀར་ དགོན་ དུ་ སོང་ བར་ དགེ་
འདུན་རྣམས་ཀྱིས་སེར་ཕྲེང་དང༌། དམ་ཅན་སྲུང་མའི་ཚོགས་ཀྱི་སྣང་བརྙན་གྱི་
རིམ་པས་བསུ་བ་སོགས་རྒྱ་ཆེ་བ་མཛད། འདུག་གནས་བླ་མ་ཀུན་དགའ་རྒྱལ་
མཚན་གྱི་གནས་ཁང་དུ་བྱས། ཁྲོམ་དབང་ཉིན་གསུམ་དང༌། དེ་ཞོར་བླ་དགོན་
ཐམས་ཅད་ཀྱིས་འབོད་པ་དང་འབུལ་བ་གསོལ་ཆས་སོགས་གང་ཅིར་བཟབས་
ཤིང་དད་ཞེན་ཆེ་བར་འདུག །རིམ་གྱིས་འདམ་གྲུ་ཐོན་ཏེ་རག་ཅོ་ཆོས་སྡེ་གཉིས་
ཀྱིས་བསུ་བ་སེར་ཕྲེང་དང་མཇལ་དར་ཇ་འདྲེན་རྒྱས་པར་མཛད། དགོན་དེ་ཉིད་
དང་རག་ཅོ་བླ་བྲང་བཅས་ཐམས་ཅད་ཀྱི་གནས་ཁང་རྣམས་སུ་བོས་ཤིང་བསྙེན་
བཀུར་ འབུལ་ བ་ བཟབས། ཁྲོམ་དབང་ ཉིན་གསུམ་རྒྱས་ པར་མཛད། བླ་ཆེན་
འཕགས་པའི་སློབ་མ་གྲུབ་ཐོབ་ནམ་མཁའ་ལེགས་པའི་གནས་རབ་བཀྲམ་ཟེར་
བར་སོང་། དེ་ཉིད་ཀྱི་དབོན་པོ་ཀུན་དགའ་འོད་ཟེར་ཀླུ་གདོན་གྱིས་བསྙུང་བར་
བསྙུང་གཞི་སྔོན་ལས་ལྟ་བུས་ལྕི་རུང་ཐུགས་བསམ་དགའ་ཕྱིར་དབང་བྱིན་རླབས་
ཁ་ཤས་དང་སེམས་གསོ་ལྟ་བུས་ཁ་ཏ་གང་ཕན་ཞུས། དགོན་ཁག་གཉིས་ལ་སྐུ་
རིམ་རྟེན་བཟབས་པར་ཕུལ། གཞན་ཡང་བླ་མ་སྦྱིན་བདག་རྣམས་ལ་དད་རྟེན་
དང་མཇལ་སློག་གི་རིམ་པ་རྣམས་གྲུབ་མཚམས་མཇུག་གི་བྱ་བ་ཇི་ལྟར་དགོས་པ་
ཐམས་ཅད་ཨ་དྲན་བསོད་རྣམས་རྒྱལ་མཚན་གྱིས་དོ་ཁུར་མཛད། མར་ལམ་
དབེན་ཐོག་ལྷ་རྗེའི་ཁྱིམ་དུ་བོས། དེ་ཞོར་ཆོས་འཁོར་གླིང་པའི་བླ་དཔོན་དགོན་པ་
བཅས་ཀྱིས་གྲུ་ཁར་ཇ་འདྲེན་འབུལ་བ་བཟབས་ཤིང༌། སྡེ་དགེ་དང་ཆོས་འཁོར་
གྱི་གནས་ཚུལ་རྒྱ་ཆེར་གནང་། ངེད་ནས་བླ་མ་དཔོན་དགོན་པ་བཅས་ལ་འབུལ་
- 95 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སློག་དང་སྐུ་རིམ་རྟེན་གང་དྲག་ཕུལ། དེ་ནུབ་ཤུག་ར་དགོན་དུ་སླེབས་རྩིས་ཀྱིས་
ཇ་འདྲེན་འདུག་རུང་སྡེ་དགེའི་མངའ་ཞབས་རག་ཆོས་ཀྱི་དུད་ངན་ཞིག་གི་སྐོར་
དང་ཀ་བཞི་ཚང་ཟློས་པ་ཕྲན་བུ་ཡོད་པ་ཕན་ཚུན་འཇུག་པ་བདེ་བའི་ཐབས་གང་
དྲག་གི་བཀོད་པས་འཇགས་པར་ཞུས་ཤིང་དེ་ལ་ཐོགས་པའི་ནམ་ཟླ་འགྱངས་
པས་དེ་ནུབ་ལྷ་ཁང་ཐང་གི་ཉེ་འགྲམ་ཤུག་ར་བའི་ཚ་ཕོགས་སྟེང་དུ་བསྡད། ཕྱི་
ཉིན་ཤུག་ར་དགོན་དུ་སོང་། དགོན་པས་དར་འཕྱར་དུང་འབུད་གནང་ཞིང་དབོན་
པོ་ཕྲིན་ལས་རྒྱ་མཚོ་སར་བསྡད། བླ་དགོན་ཐམས་ཅད་ཀྱིས་ཞབས་ཏོག་བཟང་
ཞིང༌། གཙུག་ ལག་ ཁང་ དུ་ རྗེས་ གནང་ ཞིག་ཕུལ། སོ་སོར་ གནང་ སྟེར་ བྱས་
ཐོག་རྣམ་རྒྱལ་གླིང་དུ་མར་ལམ་གཙུག་ལག་ཁང་དུ་གསོལ་སྟོན་འབུལ་བ་བཟང་།
དེ་གའི་བླ་དགོན་ཐམས་ཅད་ལ་དད་རྟེན་དང་འབུལ་སློག་རྒྱས་པར་ཕུལ་རིམ་
གྱིས་ མགོ་ཟི་དགོན་དུ་སོང་། དཔལ་འདུས་པ་རྒྱ་མཚོས་མཆོད་པའི་བྱེ་བྲག་
དཔག་མེད་ཀྱི་བཀོད་པས་མདུན་ནས་བདར་ཏེ། ཐོག་མར་སྒར་ཡ་ཐ་རུ་གསོལ་
ཞབས་དང༌། དེ་འཕྲལ་ཞབས་དྲུང་རིན་པོ་ཆེའི་གནས་ཁང་དུ་ཞག་འདུག་ཞུས།
ཞབས་དྲུང་ རིན་ པོ་ ཆེ་ ནས་ སྣེ ་ ལེན་ ཞབས་ཏོག་ རྒྱ་ཆེ་ བ་ དང༌ ། གནང་ སྦྱིན་
བཟབས་པར་བཀའ་དྲིན་སྩལ། ཕྱི་ཉིན་དཔལ་མགོ་ཟི་དགོན་པའི་གཙུག་ལག་
ཁང་ཆེན་པོར་འབོད་པར་སོང་། ལྷ་ཁང་རྣམས་ལ་རབ་གནས་དང་ཁྱམས་རར་
སེར་སྐྱ་ཐམས་ཅད་ལ་རྗེས་གནང་གཉིས་ཕུལ། སྤྱི་སྒེར་ཐམས་ཅད་ཀྱིས་འབུལ་
བ་དང་སྡེ་མི་མང་གིས་ཀྱང་བསྔོ་རྟེན་བྱང་འདབ་མང་དུ་ཕུལ་ཞིང་། དེ་གར་ཡོད་
སྐབས་དབུས་ཀྱི་ལ་མོ་ཆོས་སྐྱོང་གི་ཚོང་དཔོན་རྣམས་འབྱོར་ནས་མཇལ་དུ་བྱུང་
བར་ཚོང་དཔོན་རྣམས་ལ་ཟུར་གསོས་དང་ ཕན་ཆ་གང་དྲག་བགྱིས། རིན་ཆེན་



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྟེང་གི་ཕོ་བྲང་དུ་འབོད་པར་སོང་། རྟ་བསུས་དང་སྲས་པོ་རྣམས་ཀྱིས་མཇལ་
དར་བཀའ་དྲིན་ཆེ་བ་དང༌། ཞག་གསུམ་བསྡད་དེ་ལྕམ་དྲལ་རྣམས་ལ་སྒེར་དབང་
དང་དཔོན་གཡོག་ལྷན་རྒྱས་སུ་རྗེས་གནང་། ཞབས་དྲུང་རིན་པོ་ཆེ་ཕེབས་པར་
མགོན་པོའི་དབང་ཁ་ཤས་ཕུལ། མཚམས་དེར་བྱ་ཁྱུང་བླ་དགོན་གྱིས་འབོད་པར་
སོང༌། གྲྭ་མང་ལ་དབང་དང༌། རབ་གནས་བྱིན་རླབས་གང་དགོས་ཕུལ། གླིང་རིན་
ཆེན་སྟེང་ནས་བཞུགས་ གྲལ་བཟབས་ཤིང༌། བདག་ཅག་ལ་བཀྲས་བཏགས།
གོས་ཡུག་ཁ་ཤས། ལིང་། རྒྱ་རས། ཕྲུག །དངུལ་རྡེའུ་ཚད། གཅན་གཟན་གྱི་པགས་
རིགས། མགོ་སྣམ། རྟ་དྲེའུ། མཛོ་ཕོ་མོ་སོགས་རྣམ་གྲངས་བརྒྱ་ཕྲག་ཕྱེད་གཉིས་
ཙམ་གནང་། སྐུ་འཁོར་རྣམས་ཀྱིས་ཀྱང་རང་རང་གི་འབྱོར་ཚོགས་ཕུལ་བར་དེ་
ལས་བྱུང་བའི་དགེ་བ་རྫོགས་བྱང་དུ་བསྔོ་བ་དང་། སྦྱིན་བདག་ཆེན་པོ་འཁོར་དང་
བཅས་པའི་སྐུ་ཚེ་རྒྱས་པའི་སྨོན་ལམ་དང་བཀྲ་ཤིས་རྒྱས་པར་ཞུས། བླ་མ་ཁག་
ལ་མཇལ་སློག་དང་དགོན་པ་གཉིས་ལ་སྐུ་རིམ་རྟེན་དང་གནང་ཆ། རིན་ཆེན་སྟེང་
ཕོ་བྲང་དུ་ལྕམ་དྲལ་རྣམས་ལ་དད་རྟེན་དང་གནང་ཆ་རྣམ་གྲངས་ཉི་ཤུ་གཅིག་ཙམ་
དང༌། ཇའི་སང་རྣམས་ལ་བབ་འབྲེལ་གྱི་གནང་ཆ་བྱས། ཕྱོགས་མཐའ་ནས་བྱོན་
པའི་སེར་སྐྱ་རྣམས་ལའང་དད་རྟེན་དང་སྐབས་སུ་གང་འོས་ཀྱི་གནང་སྦྱིན་སོགས་
བྱས། གླིང་ལྕམ་དྲལ་ཇའི་སང་རྣམས་ལ། ལར་བསྟན་པ་སྤྱི་དང་བྱེ་བྲག་མགོ་
ཟིའི་གཙུག་ལག་ཆེན་པོར་ཉམས་གསོ་དགོས་ཚུལ་དང༌། གཞན་ཡང་སྡེ་མི་སེར་
གང་སར་བྱམས་སྐྱོང་དགོས་ཚུལ་སོགས་སྙན་སྒྲོན་ཕུལ། རིམ་གྱིས་སྒར་བཏེག་
སྟེ་སྲས་པོ་གཉིས་བློན་ཇའི་སང་རྣམས་བཅས་རྟ་པ་སུམ་ཅུ་སྐོར་གྱིས་ཕོ་བྲང་ནས་
ས་ཁུག་རིང་བར་བསྐྱལ། ཡོན་མཆོད་ཕན་ཚུན་དུ་ཁམས་བདེ་ཞུས། དམའ་རོང་
- 97 -



བཞག་ན
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ནང་ནས་ཇའི་སང་ན་ལེན་མགོན་པོ་བཀྲ་ཤིས་ཀྱིས་ཁྱིམ་དུ་གདན་འདྲེན་ཅིང་
དབང་བཀའ་ཞུ་བ་དང་འབུལ་བ་གསོལ་འདྲེན་བཟང་། དེ་ཉིན་ཀ་བཞི་སྐོར་གྱི་
སྡེ་ཐམས་ཅད་ལ་ཞོར་དུ་ རྗེས་གནང་ཞིག་དང་དད་རྟེན་རེ། ཀ་བཞིའི་དཔོན་
རྣམས་ལ་གནང་ཆ་བྱས་ནས་དེ་ནུབ་དམའ་རོང་སྡེ་མགོར་བསྡད་དེ་ཡུལ་དེའི་ཕོ་
མོ་རྣམས་ལ་ཆོས་འབྲེལ་དང་དད་རྟེན་གནང་ཆ་བཟབས་པ་དང༌། དེ་ཕྱོགས་ཀྱི་
སྡེ་གླིང་བར་གྱི་ཞབས་ཕྱི་སྔར་སྲོལ་གང་ཡོད་སྒྲུབ་ལུགས་ཀྱི་ཞང་དབོན་བར་དུ་
དཀྲུག་ གཞིར་ མི་ འགྲོ་ བ་ དགོས་ ཚུལ། ཁྱེ་ རང་ མི་ སྡེ་ ཕན་ཚུན་ ཐམས་ ཅད་
གཅིག་ཕན་གཅིག་ཐོགས་ལས་གཅིག་གནོད་གཅིག་སྐྱེལ་བྱེད་མི་ཆོག་ཚུལ་གྱི་
བཀོད་འདོམས་བྱས། དམའ་རོང་ལ་བརྒལ་ཏེ་ཟིལ་ཁོག་གི་ཡོན་བདག་རྣམས་
ནས་ཀྱང་ཇ་འདྲེན་མཇལ་དར་བཟབས། རིམ་གྱིས་འོངས་ནས་སྒ་ལེན་སྟེང་དུ་
བསྡད། སེར་སྐྱ་སྤྱི་ལ་རྗེས་གནང་ཞིག་ཕུལ་ནས་ཆོས་གྲྭ་ཆེན་པོ་ལྷུན་གྲུབ་སྟེང་གི་
རང་གནས་ཕན་བདེ་གླིང་དུ་སོང་། ཁྲི་ཆེན་བླ་མས་ཁམས་འདྲི་མཛད་པར་གནང༌།
ངེད་རང་ནས་མདུན་ཆེན་ལ་སྒ་སྟོད་ནས་སླེབས་པའི་མཇལ་དར་དུ་བཀྲས་དར།
གོས་ཡུག །ལིང༌། རས། དངུལ་སྲང་ལྔ་བཅུ། གསེར་སྲང་གང་། གཅན་གཟན་གྱི་
རིགས། ཕྲུག་ སྣམ། རྟ་དྲེའུ་བཅས་རྣམ་ གྲངས་ སུམ་ཅུ་ སྐོར་ཕུལ། ཚུར་ལ་བདེ་
བར་འབྱོར་པའི་ལེགས་གསོལ་དུའང་དངུལ་སྲང་ལྔ་བཅུས་གཙོས་རྣམ་གྲངས་
མང་དུ་སྩལ། བཀྲ་ཤིས་ལྟེམ་དང་འཛམ་ཐོག་རྣམས་སུའང་མཇལ་དར་ཟབ་རྒྱས་
ཕུལ་ཞིང་། བདག་ཅག་ལའང་གནང་ཆ་རྒྱས་པར་མཛད། དེ་སྐོར་གྱི་བྲེལ་པ་
རྣམས་ཆོད་མཚམས། དེ་སྐབས་སྨད་ཕྱོགས་ནས་རྒྱ་རོང་ཁྲོ་སྐྱབས་རྒྱལ་བའི་
དམག་གིས་ཧོར་ཁོག་ཏུ་འུར་སྒྲ་ཆེ་བ་ཅིག་བྱུང་འདུག་ཀྱང༌། སྡེ་དགེ་ནས་གཉེར་
- 98 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཆེན་བོད་ཀྱིས་དཔོན་གཡོག་སུམ་བརྒྱ་སྐོར་སྐུ་ཚབ་ཏུ་བཏང་བར་གནང་སོང་
བས་རིམ་གྱིས་རང་ཡུལ་དུ་སོང་ཞིང་། ཧོར་ཏྲེ་བོ་དཔོན་སོགས་ཐམས་ཅད་ལ་ཕན་
ཐོགས་ཆེ་བར་བྱུང་སོང་། བར་སྐབས་ཀྱི་བྲེལ་བའི་རིགས་རྣམས་བཅད་ས་ག་ཟླ་
བའི་ཚེས་བཅོ་ལྔའི་ལྷག་པ་ལྷ་མཚམས་འགྲུབ་སྦྱོར་གྱི་ཉིན་རང་གི་རྟོགས་བརྗོད་
ཧ་ལམ་ཞིག་བསྒྲིགས་ཡོད་པར་ཞུ་ཆེན་ཚུལ་ཁྲིམས་རིན་ཆེན་པར་དག་སྡེབ་ཀྱི་
རིགས་རྣམས་བྱེད་དགོས་ཚུལ་ཞུས་པས་མགོ་ཚུགས་པའི་ནུབ་མོའི་རྨི་ལམ་དུ།
ཨ་ཙ་ར་ངོ་ཤེས་མི་ཤེས་མང་པོ་དང་ཐུག་ཅིང་ལྷག་པར་ཨེ་ཝཾ་པའི་འདུས་ཚོགས་
རྒྱ་མཚོས་མཆོད་པའི་ཡོ་བྱད་བསམ་གྱིས་མི་ཁྱབ་པ་དང་མཛོད་ནག་གི་པང་
ཁེབས་ཐམས་ཅད་ཕྱག་ན་ངོམ་ཞིང༌། དུང་རྒྱ་གླིང་སོགས་བག་ཕེབས་པའི་སེར་
ཕྲེང་ཨེ་ཝཾ་བླ་བྲང་ནས་རིམ་པ་བཞིན་བརྐྱངས་ཏེ་ཐར་རྩེའི་ནུབ་སྒོ་བར་བྱོན་ནས།
ངེད་རང་དེ་ན་ཡོད་པའི་མདུན་དུ་སླེབ་བྱུང་བ་ལ་རང་ཉིད་ཀྱང་ཧ་ལས་ཤིང་ལྷུན་
གྲུབ་སྟེང་གི་བླ་མ་སངས་རྒྱས་གྲགས་པར་འདི་རྣམས་ལ་ཞིབ་ཀྱིས་ལྟོས་ཟེར་བ་
ཞིག་རྨིས་པ་རྟེན་འབྲེལ་བཟང་བར་གོ །ལོ་ལྟར་གྱིས་བཅོམ་ལྡན་འདས་ངན་སོང་
སྦྱོང་བའི་ཆོ་ག་ཚོགས་ཆེན་དུ་སྟོང་ཚར་གྱི་ཐོག་བྱང་བུ་བསྲེགས་པ་དང༌། སྐྲ་སེན་
བསྔོ་ ཡིག་ སོགས་ སྦྱིན་ སྲེག་ བྱས་ཏེ། སཱཙྪ་ འདེབས་ པ་ དང༌། འབུམ་ སྒྲོག་ པ།
གཏོར་མ་འབུམ་ཐེར་རྣམས་གྲུབ་པ་དང༌། ཇི་ལྟར་འོས་པའི་བྲེལ་བ་རྣམས་ཀྱང་
བཅད། རྟ་ཟླའི་ཚེས་བརྒྱད་ཉིན་སྔ་དྲོ་གསོ་སྦྱོང་ཞིག་བླངས། ཐུབ་པའི་ཆོ་འཕྲུལ་
ཆེན་པོའི་བསྟོད་པ་ཞིག་ཁ་ཏོན་འབད་པར་བྱས། དེ་ཉིན་ངེད་རང་གིས་དཔོན་
རིན་ཆེན་མཆོག་གྲུབ་དང་། ཞུ་ཆེན་འདན་མ་ཚུལ་ཁྲིམས་རིན་ཆེན་གཉིས་ལ་རྣམ་
རྒྱལ་ལྷ་དགུའི་རྗེས་གནང་ཞིག་བྱས་པས། དེ་ནུབ་རྨི་ལམ་དུ་ཡུལ་ཕྱོགས་ཐམས་
- 99 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
ཅད་རྒྱ་མཚོ་ཆེན་པོ་གཏིང་ཟབ་པ་མཐའ་ཐམས་ཅད་གྱང་ར་ལྟ་བུའི་ཁོར་ཡུག་
གིས་བསྐོར་བ་ཞིག་ལ། གྲུ་བོ་ཆེ་བླ་ན་མེད་པ་ཤིན་ཏུ་བཟང་བ་ཞིག་འདུག་པ་
དེར་ངེད་རང་ཞུགས། མི་གཞན་དག་ཞིག་གིས་གྲུ་སྐྱ་འདེབས་པར་གྲུ་འདི་ལ་
ཡག་ཉེས་འདྲ་ཨེ་འོང་སྙམ་དུ་རུང་ཤིན་ཏུ་བརླིང་བར་གདའ། ཁོ་
གྲུ་དེ་རྟག་ཏུ་རིམ་གྱིས་ཁོར་ཡུག་ཏུ་འཁོར་ཞིང་འགྲོ་བར་རང་གི་བསམ་པར་ཆུ་
འདིའི་འོག་དང་ཕྱོགས་ཐམས་ཅད་ན་སྐྱེ་བ་ངན་པའི་སེམས་ཅན་བསམ་གྱིས་མི་
ཁྱབ་པས་དེ་དག་ལ་སྨོན་ལམ་ཞིག་བཏབ་ན་ལེགས་སྙམ་སྟེ། སངས་རྒྱས་རྣམས་
ཀྱི་མཚན་ནས་བརྗོད་ཅིང་བདག་གི་སྐད་ཀྱི་སྒྲ་ཐོས་པ་དང་ལུས་ཀྱི་གྲིབ་མ་ཕོག་
ཅིང༌། མདོར་ན་བདག་གི་དྲི་ཆུ་འདི་ཡང་ཆུར་སོང་བ་ཙམ་གྱིས་སེམས་ཅན་འདི་
ཐམས་ཅད་སྡུག་བསྔལ་ལས་ཐར་བར་ཤོག་སྙམ་པ་ཞིག་ཡུན་རིང་བ་དང༌། ཡང་
དེ་ནས་ཐོན་འཕྲལ་འདམ་ནང་ན་སྲིན་བུ་བསམ་གྱིས་མི་ཁྱབ་པ་འདུག་པར་
བདག་གི་ལུས་འདིས་འདི་དག་ཐམས་ཅད་ལ་སྔོན་ཉ་རོ་ཧི་ཏས་སེམས་ཅན་མང་
པོར་ཕན་ཐོགས་པ་ལྟར་གྱུར་ཅིག་ཅེས་པ་དང༌། ཡང་དེ་བས་ཕན་ཙམ་ན་ཚེར་
ཕུང་ཞིག་ལ་ཤིང་འབྲས་ཆུང་ངུ་དམར་སེར་མང་དུ་འདུག་པ་མཐོང་ནས་བདག་
གིས་སེམས་ཅན་ཐམས་ཅད་ཀྱི་ཉོན་མོངས་པ་རྣམས་འབྲས་བུ་འདི་བསལ་བ་
ལྟར་རེ་རེ་ནས་བསལ་བར་གྱུར་ཅིག །ཕ་རོལ་ཏུ་ཕྱིན་པའི་ཡོན་ཏན་རེ་རེ་ནས་
ཐོབ་པར་གྱུར་ཅིག་སྙམ་པ་དང་གཉིད་སད་པ་ཞིག་བྱུང་བས་རང་ཉིད་ད་དུང་སྲིད་
པའི་རྒྱ་མཚོ་འདི་ལ་ཡུན་དུ་འཁོར་ཞིང་ཆགས་པའི་བག་ཆགས་ཤིག་འདྲ་རུང༌།
གཞན་དོན་དུ་བསམ་པ་བཟང་པོས་སྔོན་ཡང་སྨོན་ལམ་བཏབ་པའི་བག་ཆགས་
ཤིག་འདུག་པ་དང༌། ད་དུང་དེ་འདྲ་བ་ཞིག་འོང་བ་ཡིན་པ་བཅས་ཇི་ལྟར་གྱུར་ནི་
- 100 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མ་ཤེས། ཉེར་ལྔར་སྐར་འཛིན་བྱས་ཏེ་ལྷ་ལུང་ཁུག་ཏུ་སོང༌། དབུས་སུ་འགྲོ་མི་
རྣམས་ཀྱི་ཆས་བསྒྲིགས་དང༌། གཞུང་ཡོན་མཆོད་དང་ས་ངོར་གྱིས་གཙོས་བླ་མ་
དགོན་སྡེ་སོ་སོར་ཞུ་ཡིག་རྣམས་བཅའ་གཞི་གྲུབ་འཕྲལ། བདུན་པའི་ཚེས་བཅུ་
གཅིག་ཉིན་མཆོད་དཔོན་ཕྱག་མཛོད་བཅས་ཀྱི་གདོང་དུ། འབྲི་གུང་ཞབས་དྲུང་ཡན།
ས་སྐྱ་གོང་ཕྱིན་གྱི་བསྔོ་རྟེན། འབུལ་བ། མང་འགྱེད་རྟེན་བཅས་བརྫང་བརྡར་བྱས།
འགྲོ་ལམ་ལྡན་ཡུལ་བརྒྱུད་དེ་སྒ་སྟོད་ན་ཡོད་པའི་ཆས་ཀ་རྟ་ཁལ་གྱི་རིགས་
རྣམས་བསྡུས་ཏེ། དཱའུ་སྦར་ཐང་སྨད་ནས་བདུན་པའི་ཉེར་ལྔ་ལ་དཔོན་གཡོག་
བཞི་བཅུ་སྐོར་བཅས་ཐོན་པར་བྱས་ཏེ་བརྫངས་པས་ཡར་ལམ་གེགས་མེད་ཅིང་
བདེ་བར་འབྱོར་འདུག་པར་ཡོན་མཆོད་ཉི་ཟླ་ལྟ་བུས་དབུས་བྱས་ས་ངོར་ཕྱིན་དུ་
ལེགས་ལམ་ཡང་དག་བྱུང་ཚུལ་གྱི་ཡི་གེ་ཡང་འབྱོར། དེ་མཚམས་ངེད་རང་ལེ་
རོང་ཚ་ཁར་ཆུ་ཉལ་དུ་སོང་། ཞག་བདུན་བསྡད་པས་འཕྲོད་བསྟེན་བཟང་། དེ་
སྐབས་དགོན་ཆེན་དུ་རྫུ་ཕུ་ནས་གློ་བུར་དུ་ཆུ་ལོག་ཞིག་བྱུང་སྟེ་ཕོ་བྲང་གི་མདུན་
དང༌། དགོན་གཤམ་གྱི་གྲྭ་ཤག་རྣམས་སུ་ཉེར་འཚེ་ཕྲན་བུ་བྱས་འདུག །
དེ་དུས་མཆོག་གསུམ་གྱི་ཐུགས་རྗེ་ཆེ་བས་མ་གཏོགས་ཉེར་འཚེ་ཆེ་བ་ཞིག་
བྱེད་པ་འདྲ། ལར་རྒྱ་དེའི་སྔོན་དུ་ཆུ་སྒྱུར་འདྲ་མོ་ཞིག་ཨ་ ཁྲོ་ བླ་མ་ཞུ་བ་རྙིང་
ལུགས་འཛིན་པ་ཞིག་ལ་སྡེ་དགེ་བླ་མས་བྱེད་དགོས་ཚུལ་བཀའ་ནན་གྱིས་ཕེབས་
འདུག་པར་བླ་མ་དེ་ཉིད་ཐུགས་ཆུང་ཞིག་ཡོད་ཅིང་ངེད་ལ་ཡང་དད་འདུན་ཆེ་བ་
ཞིག་ཡོད་པས་ངེད་ལ་མདུན་ཆེན་ནས་ཆུ་བསྒྱུར་དང་ལྷག་པར་དགོན་གྱི་ཕུ་དང་
མདུན་རིར་ས་བཅུད་བུམ་པ་རྟགས་ཐོན་ཞིག་བཞག་དགོས་གསུངས་འདུག་པར།
མི་འོང་ཞུས་ན་དཔོན་པོའི་བཀའ་ནན་ཆེ་བ་བཟློག་མ་ཐུབ། ཁས་བླངས་རུང་
- 101 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཟང་ངན་ཇི་ལྟར་འོང་ནི་མི་ཤེས་པས་ཁྱེད་ལ་བློ་འདྲི་བ་ཡིན་པས་ཇི་ལྟར་བྱས་
ན་དགའ་ཟེར་བྱུང་རུང༌། སྡེ་དགེ་མདུན་ཆེན་གྱིས་ངེད་ལ་ནི་བཀའ་འདྲི་གནང་མ་
བྱུང་བར་ལེགས་མི་ལེགས་སྨྲས་ན་ཐུགས་ལ་ཅི་ཤར་ཚོད་མི་ཐེང་བས་ཁྱེད་རང་
གང་གསུང་བྱས་ན་ལེགས་ཞུས། བླ་མས་ཡུན་རིང་དུ་བསྒྲུབས་ཏེ་དགོན་གྱི་སྟོད་
སྨད་གང་དུའང་ཐོ་འཛུག་མང་པོ་མཛད་འདུག་པར། ཉིན་གཅིག་ངེད་རང་ཆུ་མིག་
ཏུ་གཏོར་མ་འདོན་ལ་སོང་ཞིང་ཚུར་ལམ་ངེད་རང་བསམ་པར་ཆུ་སྒྱུར་གྱི་རྫས་
རྣམས་མི་མངོན་པར་ས་ཞབས་སུ་སྦས་ཏེ་བཞག་པར་འདི་འདྲ་བྱས་ན་ཨེ་ལེགས་
མི་ཤེས་སྙམ་པ་ཞིག་བྱུང་རུང་ལབས་བརྗོད་ནི་ཅི་ཡང་མ་བཏང་། གང་ལྟར་དེ་
ཡང་མི་ལེན་པ་འདྲ་མོའི་ཆོས་སྐྱོང་གི་འཁུ་ལྡོག་དང༌། ཁོང་རང་བླ་གཉེར་ལ་
གེགས་ཡོད་པའི་རྟགས་ནི་ཆེ་བ་ཞིག་ཡིན་འདྲ་བས། དེ་ལྟར་བྱུང་ཚུལ་གྱི་བང་
ཆེན་བཀའ་ཤོག་ལེ་རང་ཚ་ཁར་ཕེབས་བྱུང་བར་བཟློག་ཐབས་ཀྱི་རིམ་གྲོ་ཇི་ལྟར་
དགོས་རིགས་རྣམས་ཀྱི་ཐོ་ཕུལ། ངེད་རང་ཡང་ཅུང་ཟད་བློ་མ་བདེ་བས་འཕྲལ་དུ་
ལྷུན་གྲུབ་སྟེང་དུ་འོངས་ནས་སྔོན་ཆུ་ཤག་གིས་གནོད་པ་བྱས་པའི་ཕྱོགས་ཐམས་
ཅད་དུ་བགེགས་བསྐྲད། སྦྱོང་བ། མེ་ཏོག་འཐོར་བ། ཆ་གསུམ་སོགས་ཀྱི་རིམ་པ་
ངེད་རང་དང་དགོན་གྱི་བླ་མ་གང་དྲག་ཕེབས་ཏེ་དམིགས་གཏད་གང་ཟབ་ཞུས།
སྔར་ངེད་རང་ངོར་དུ་ཡོད་སྐབས་འཇམ་མགོན་བཀྲ་ཤིས་ལྷུན་གྲུབ་པའི་སྐུ་དབོན་
སངས་རྒྱས་ཡེ་ཤེས་པ་མཁན་ཆེན་ཉིད་ཀྱི་དགོངས་རྫོགས་འབུལ་དུ་ཨེ་ཝཾ་དུ་
ཕེབས་སྐབས་བྱམས་པ་བསོད་ནམས་བཟང་པོའི་ཞལ་སྔ་ནས་ཁྲི་ལ་བཞུགས་
འཕྲལ་འདྲ་མོ་ཡིན་རུང་སྐུ་བབ་ལྕི་བ་དང་ལ་རྒྱ་ཐུགས་འགན་ཆེ་བ་བཅས་དེ་ལོ་
རང་གདན་ཚབ་ཞིག་བཀོད་རྩིས་ཀྱི་ཐུགས་འདུན་ཤར་བས། བདག་ལའང་ཇི་
- 102 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལྟར་ལེགས་སོགས་ཡང་ཡང་བཀའ་འདྲི་མཛད་རུང་། དམ་པ་ཉིད་ལར་ལོ་གྲངས་
ཁ་ཤས་བཞུགས་ན་བདག་གཞན་ཐམས་ཅད་རེ་བ་མཉམ་རྫོགས་དང་། ངེས་མེད་
མི་བཞུགས་དགོངས་པར་འཆར་རུང༌། བླ་མ་དཔལ་བཟང་པ་འདི་ཉིད་སྐུ་ཡོན་
སོགས་གང་ཅིར་ཕུན་སུམ་ཚོགས་པ་འདུག་རུང་ད་ཆ་གདན་ས་རང་ནི་འཛིན་པ་
ཞིག་འོང་དཀའ་བ་བཅས། ད་ཆའི་མཁན་དབོན་འདི་ཉིད་ ལ་ད་ ལམ་བཀའ་
ཕེབས་ནན་ཆགས་ཞིག་མཛད་ན་ལེགས་ལམ་ཆེ་ཚུལ་ཞུས་རུང་། རྟེན་འབྲེལ་གྱི་
སྟབས་འགྲིགས་ནི་བྱུང་མ་སོང་བ་དང༌། སྡེ་དགེ་ཚང་ཡུམ་སྲས་རྣམས་ཀྱིས་ཀྱང་
ནན་ཆགས་ཀྱིས་མར་ཡང་བསྐྱར་ཕེབས་དགོས་ཚུལ་འདུག་པ་བཅས་ཕྱིར་ཕེབས་
རུང༌། ལོ་གྲངས་ཁ་ཤས་བར་ནི་བཀུར་གཟོས་ཧ་ཅང་བསམ་པ་རྫོགས་པ་ཞིག་ནི་
མཛད་མ་སོང་། །
རང་ཉིད་ནས་ཀྱང་ཡང་ཡང་མདུན་སྐུ་མཆེད་རྣམས་ལ་བླ་མ་འདི་པར་བཀུར་
སྟི་ཞེ་ས་དབང་ཞུ་དད་འདུན་དགོས་ཚུལ་གྱི་འཕྲོས་ཕུལ་བར་རིམ་གྱིས་བདག་
རྐྱེན་ཆེ་བར་མཛད་སོང་། ལར་སྟག་ལོའི་སྐབས་ཨེ་ཝཾ་དུ་བརྟག་པ་བབ་དུས་དེར་
ཕེབས་ན་ཤིན་ཏུ་ལེགས་ལམ་ཆེ་བ་ཞིག་ཡོད་རུང་བས་ནི་གྲུབ་མ་སོང་བར་འདི་
ལོ་ཕེབས་རྩིས་ཡོན་མཆོད་ཐམས་ཅད་ཐུགས་བསམ་ཕྱོགས་གཅིག་ཏུ་གནང་སོང་
བར། ངེད་ནས་ཀྱང་བླ་མ་ཁྲི་པ་དང་མཁན་དབོན་དམ་པ་བཅས་སོ་སོར་རབ་ཏུ་
འདི་ལོར་ཕེབས་ན་ཨེ་ཝཾ་དུ་བསྟན་པའི་སྒྲོན་མེར་གྱུར་པ་ཞིག་བྱུང་ཚེ་ལོ་གྲངས་
གཅིག་གཉིས་ལ་མདོ་ཁམས་སུ་ཆིབས་བསྒྱུར་སྔ་ཕྱི་མེད་པ་འདྲ་མོ་དང༌། དེ་ལྟར་
མ་གྲུབ་ཚེ་འདི་གར་ཡོན་མཆོད་དམ་ཚིག་གི་སེལ་མ་སོང་བར་མ་ཟད། སྦྱིན་
བདག་ཆེན་པོར་ཡང་སླན་ཆད་མཆོད་གནས་ཀྱིས་ཅི་ལ་ཐོགས་རུང་འདི་ལས་
- 103 -



1 མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལྷག་པར་ནི་མི་འབྱོན་ཚུལ་དང༌། བླ་མཆོད་རང་ལ་ཡང་སྦྱིན་བདག་ཆེན་པོ་འདི་
ལས་ལྷག་པ་གཞན་དུ་མེད་པ་བཅས་མྱུར་དུ་མར་ཕེབས་ན་ལེགས་ཚུལ་གྱིས་རང་
བསམ་ལྷད་མེད་ཀྱི་ཞུ་ཆ་ཕུལ། སྦྱིན་བདག་ཆེན་པོ་སྐུ་མཆེད་དང་ཆོས་གྲྭ་ཆེན་པོ་
ལྷུན་གྲུབ་སྟེང་པའི་བླ་མ་དབུ་ཆོས་གྲྭ་མང་། གཞན་ཡང་སེར་སྐྱ་མཆོག་དམན་
ཀུན་གྱིས་སྐུ་རྫོང་ཆིབས་སྐྱེལ་སོགས་ཞེ་ས་བསྙེན་བཀུར་རང་ཉིད་ཀྱི་བསམ་པ་
འཚེངས་པ་ལྟ་བུ་མཛད་སོང་། རང་ཉིད་ནས་ཀྱང་ཕན་བདེ་གླིང་གི་སྒྲུབ་ཁང་དུ་
ལམ་དུས་ཀྱི་དབང་དང་གུར་ཞལ་གཉིས་ཀྱི་རྗེས་གནང་ཞིག་ཕུལ། གཟའ་སྐར་
བཟང་བའི་ཉིན་ཞིག་ངེད་རང་གི་དབོན་རིན་པོ་ཆེ་ནས་སྒྲོལ་དཀར་ཡིད་བཞིན་
འཁོར་ལོའི་རྗེས་གནང་ཞིག་ཆོས་འབྲེལ་དུ་ཞུས་ཐོག་གསོལ་སྟོན་ཟབ་རྒྱས་དང་།
དབུས་ཕེབས་ཀྱི་སྐུ་རྫོངས་སུ་བཀྲ་ཤིས་ཁ་བཏགས་ཆེ་ལེགས། སྟོན་པའི་གསེར་
སྐུ། སྨན་ཡུག །ལིང་ཡུག་སྣ་ཚོགས། མཛོད་གོས་རྒྱན་བཞི་མ། གོས་ཆེན་ཇུས་མ།
གོས་ཆེན་གྱི་ཡོལ་བ་ཆེ་ལེགས། རྒྱ་སིལ། འཁར་རྔ། གསེར་སྲང་གང་། དངུལ་ལྔ་
བཅུ་མ། རྒྱ་རས་ཀྱི་ཚོགས། གཅན་གཟན་གྱི་རིགས། ཇ་འཁོར་དྲུག་བཅུ། ཆིབས་
ཆིབས་རོལ། དྲེའུ། མཛོ་གཡག་སོགས་རྣམ་ གྲངས་བརྒྱ་དང་བཅུ་གསུམ་ཕུལ།
དབོན་རིན་ཆེན་མཆོག་གྲུབ་ཀྱིས་ཆིབས་སྐྱེལ་བཅས་མཛད། གཉེར་ཆེན་ལྷ་བུ་ཚེ་
རིང་དེ་ཉིད་སྔོན་ནས་བསྙུང་གིན་ཡོད་པར་རིམ་གྱིས་བསྙུང་གཞི་ཐུར་སོང་ལ་རྒྱ་
དེ་ལོའི་ལོ་མ་སར་གོང་དུ་དཔོན་སྟོད་ནས་སྐུ་ཕྱྭ་ལ་བརྟག་པ་ཞིག་བྱས་པར་ངན་
པ་བཅས་ རིམ་གྲོས་ ཕན་ཆ་ རང་ཡོད་མ་བསམས་རུང་སྨན་དཔྱད་རིམ་གྲོ་ཅི་
དགོས་དང་། ངེད་རང་ནས་ཟླ་བ་གཅིག་གི་བར་དབང་། འཆི་བླུ། བྱིན་རླབས་ཀྱི་
རིགས་གང་ཕན་ བྱས་རུང་། བཟློག་མེད་དུ་དུས་ཀྱི་སྐྱེས་ཆེན་བཏེག་སོང་བར་
- 104 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འདའ་ཁར་འཕོ་བ་འདེབས་པ་དང་ལམ་སྟོན་སོགས་ཞབས་ཕྱི་གང་དྲག་ཞུས། སྡེ་
དགེ་མདུན་ཆེན་ནས་ཀྱང་མ་འདས་གོང་དུ་སྐུ་རིམ་དང་འདས་རྗེས་སུའང་དགེ་བ་
བསྔོ་བ་སོགས་གཞན་དང་མི་འདྲ་བའི་དཔོན་གཡོག་གཞུང་བཟང་དཔག་མེད་
མཛད་སོང་། ངེད་ལ་ཡང་བསྔོ་རྟེན་དངུལ་སྲང་བརྒྱ་ཕྲག་གཙོས་པའི་ན་བཟའི་
རིགས། རྟ་སྒ་སྟན་བཅས་དར་གོས་རས་གསུམ། གཅན་གཟན། སྦུ་ཧར། ཕྲུག །
དྲེལུ། མཛོ་བཅས་རྣམ་གྲངས་བརྒྱ་ཕྲག་ཕྱེད་གཉིས་ཙམ་གནང་བ་སོགས་བཀའ་
དྲིན་དཔག་མེད་བྱུང༌། ལར་གཉེར་པ་ཐོག་མར་དགུང་ལོ་གྲངས་ཉུང་བ་ལྟ་བུའི་
སྐྱོན་ཅུང་ ཟད་ འདུག་ རུང་ ། ཕྱིས་ སུ་ དཔོན་ པོའི་ ཞབས་ ཕྱི་ དང༌ ། སེར་ སྐྱ་
མཆོག་དམན་སུ་ལའང་སེམས་བཟང་ལ་ཤེས་རྒྱ་ཆེ་ཞིང་། ཚག་ལེན་གུས་ཁུར་ལ་
ནི་གཞན་དང་མི་འདྲ་བ་ཞིག་འདུག་ཀྱང༌། སྐུ་ཚེའི་ལས་སྐལ་ནི་མེད་ངེས་ཞིག་
བྱུང་སོང་རུང༌། བཞུགས་པའི་ཚེ་དགེ་བ་དཀར་ཞིང་ འདས་ནས་ཀྱང་དགེ་རྩ་
སོགས་གང་ས་ནས་བསོད་ནམས་ཆེན་པོ་ཞིག་མཆིས། གཞན་ཡང་བར་མཚམས་
དེ་དག་ཏུ་ལུགས་ཟུང་བསྟན་པའི་འཛིན་སྐྱོང་གང་དགོས་ཀྱི་བྲེལ་བ་རྣམས་བཅད།
སྡེ་དགེ་ཁྲི་ཆེན་ལྷ་ལུང་ཁུག་ཏུ་ཕེབས་ཡོད་པར་སྒར་ཐོག་ཏུ་སོང་ཚེ་སྒྲུབ་ཀྱི་
རིགས་གང་དགོས་ཕུལ། མཚོ་ཁའི་ཆིན་ཝང་གི་སྐུ་ཚ་བ་རྣམས་དང་། གཞན་ཡང་
ཕྱོགས་མཐའི་དཔོན་རིགས་སེར་སྐ་འོང་མི་རྣམས་ལ་དབང་དང་ཟང་ཟིང་གིས་
གཙོས་ལེགས་སློབ་ཉེས་སྤོང་གི་ཕན་ཆ་གང་དགོས་བསྒྲུབས་ནས་ངེད་ཡོན་
མཆོད་ལྷུན་གྲུབ་སྟེང་དུ་སྐུ་ཕྱག་ཕེབས་ཏེ་སྟོན་གྱི་བྲེལ་བ་གང་དགོས་རིགས་
བཅད། ཟླ་བ་བཅུ་པའི་ནང་དུ་ཡོན་མཆོད་རྣམས་ལོ་ལྟར་གྱི་ཐོག་སྡུད་དུ་ཕེབས་
དགོས་པར་ངེད་ནས་འདི་ལོར་འགྲོ་མི་དགོས་པའི་དགོངས་ཁྲོལ་ཞིག་ཞུས་རུང༌།
- 105 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽་ན་
འགྲོ་དགོས་ནན་གྱིས་ཕེབས་པར། དབོན་ཆུང་དཔོན་གཡོག་ལྷོ་རྒྱུད་དུ་ལྡོམ་བུར་
བྱོན་པ་དང༌། བཀྲ་ཤིས་ལྟེམ་དུ་སྔོན་ནས་སྡོམ་རའི་སྟབས་ཀྱིས་མ་དོད་པར་
དབུས་ནས་མར་སླེབས་པའི་མཇལ་དར་འབུལ་དུ་བཏང༌། ངེད་ཡོན་མཆོད་ཐོག་
མར་མཁར་མདོ་ཕོ་བྲང་དུ་ཕེབས་ནས་ཞག་ཤས་བཞུགས། ངེད་རང་དེ་གར་ལོ་
ལྟར་གྱིས་ན་བ་ཞིག་འོང་འདུག་པར་སླེབས་འཕྲལ་མཚམས་བདུན་ཕྲག་གཅིག་
ཕོ་བྲང་དུ་བསྡད། རྒྱ་འགྲིམ་དང༌། རྫ་ཆུ་ཁར་དཔོན་བསྟན་འཛིན་ནོར་བུ་སྤུན་
ནང་དམེ་བྱས་པའི་སྐོར་ལ་ཡང་རང་འཁོར་གྱི་ཕན་ཚུན་ཐམས་ཅད་དུ་གང་ཕན་གྱི་
བཀོད་ཁྱབ་ཞུས། གཉེར་ཆེན་བློ་གྲོས་ཁུ་མཚན་གྱིས་ཞབས་ཏོག་དང་འབུལ་བ་
བཟང་། རིམ་གྱིས་དབོན་སྟོད་དུ་འབྲུམ་སྡོམ་གྱི་སྟབས་ཚུགས་མཚམས་མཛད།
ལྷ་སྲས་བསོད་ནམས་མགོན་པོ་ཆིབས་བསུར་ཕེབས་ནས་ཡོན་མཆོད་ཐམས་ཅད་
མཇལ་ཕྲད་མཛད། ཕར་ཡང་དཔོན་སྐུ་ཞབས་ཀྱིས་གཙོས་བླ་མ་དགོན་པ་ཐམས་
ཅད་ལ་སོ་སོར་འབུལ་སྟེར་འོས་བབ་ཕུལ། ཕྱི་ཉིན་རབ་བརྟན་ཕོ་བྲང་དུ་ཕེབས་
ནས་ཞག་ལྔ་བསྡད། དེ་དག་གི་བླ་དགོན་མི་སྡེ་བཅས་ལ་དབང་བྱིན་རླབས་གང་
དགོས་ ཕུལ། འབུལ་བ་བཟང་ཞིང་ ཕོ་ བྲང་ནས་ སྟོན་མོ་བཅས་བཟབས་ པར་
གདའ། ཡེ་ན་ཕོ་བྲང་དུ་ཕེབས་ནས་ཞག་ཤས་བཞུགས་དེ་གར་དབང་བྱིན་རླབས་
གང་དགོས་ཕུལ། བསྔོ་རྟེན་འབུལ་བ་གསོལ་སྟོན་སོགས་རྒྱས་པར་མཆིས། དེ་
སྐབས་དྭའུ་སྤྲུལ་པའི་སྐུ་དེ་ཉིད་སྔོན་ནས་བསྙུང་གཞི་ཆེ་བ་ཞིག་ཡོད་པར། སྐུ་སྐྱེ་
དེ་ཉིད་རང་གཞན་ལྟོས་བཅས་ཐམས་ཅད་ལ་ལུགས་ཟུང་གང་གི་མཚམས་ནས་
ཕན་ཐོག་ཆེ་བ་ཞིག་ཡོད་པའི་སྟབས་བསྙུང་གཞི་སེལ་བ་ཞིག་བྱུང་ན་སྙམ་སྟེ་སྐུ་
རིམ་ཞབས་བརྟན་གྱི་རིགས་ཡང་ཡང་མཛད་ཀྱང་བཟློག་མེད་དུ་ཞིང་ལ་ཕེབས་
- 106 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
པའི་གནས་ཚུལ་དང༌། བདེ་བར་གཤེགས་པ་དེ་ཉིད་ཀྱི་དགོངས་པ་རྫོགས་ཕྱིར་
དམིགས་ཏེ་ངོས་ལ་བཀྲ་ཤིས་ཁ་བཏགས། སྟོན་པའི་ གསེར་སྐུ་རྒྱ་ནག་མ་ཆེ་
ལེགས། ཕྱག་དྲིལ། མཛོད་གོས་ཀྱི་རིགས། སྨན་ཡུག་དང་ ལིང་ཡུག་གི་རིགས།
མགོ་སྣམ། གསེར་སྲང་གང་། དངུལ་སྲང་བཅུ། དངུལ་རྣ། མཆོད་ཆའི་རིགས། ཐབ་
ཆས། གདན་ ཆས། གོ་ ཆའི་ རིགས། དུ་ བ་ ཀོ་ དྲའི་ རིགས། གཅན་ གཟན། ཕྲུག
གུར། གཡབ། ཕྱིང་གུར་འགངས་ཆེ་བ། རྟ་དྲེའུ། མཛོ་གཡག་སོགས་རྣམ་གྲངས་
བརྒྱ་ཕྲག་ལྷག་པ་སྐྱེལ་མི་སྐུ་ཚབ་ཕྱག་རྡོར་ཅན་འབྱོར། ཡར་གསེར་ཟོང་གི་ཕྱིར་
སློག་དང་སྐུ་ཚབ་རྣམས་ལ་ཐོན་ཆས་ཀྱི་རིགས་རྫོང་བརྡ་དང༌། ཞལ་བཞུགས་
དབོན་པོ་ཞབས་ཕྱི་སེར་སྐྱ་བྱིངས་ལ་གང་ཅིའི་དྭའུའི་བླ་དགོན་མི་སྡེ་བཅས་ཀྱི་
ཆོས་ སྲིད་འཛིན་སྐྱོང་ལ་ཐམས་ཅད་ ཀྱིས་བསམ་པ་ཆིག་སྒྲིལ་དགོས་ཚུལ་གྱི་
བཀོད་ཁྱབ་ཀྱི་ཡི་གེ་སོགས་ཕུལ། ཡོན་མཆོད་རྣམས་རི་མདའ་ཕོ་བྲང་དུ་ཕེབས།
དཔོན་དགོན་པ་བཅས་ནས་ཆིབས་བསུ་ཇ་འདྲེན་བཅས་འབྱོར་ཞིང་ཕོ་བྲང་དུ་རེ་
ཞིག་བཞུགས། དེ་གའི་སྟོད་སྨད་ཀྱི་བླ་མ་དགོན་པ་གྲྭ་ཚང་ཡུལ་སྡེ་བཅས་ལ་
ལུགས་གཉིས་ཀྱི་སྐྱོང་བསྟར་གང་དྲག་བྱས། སོ་སོས་འབུལ་བ་སྣེ་ལེན་བཟང་།
རིམ་གྱིས་གོ་འཇོ་ཉག་གཤིས་སུ་ཚུགས་ཞག་གཉིས་ཀྱིས་ཕེབས། ལམ་བར་དུ་བླ་
མ་འཕགས་པས་བཏབ་པའི་ཁྲི་ཚོ་དགོན་པ་ཝམ་དགོན་པ་གཉིས་བཅས་དང༌།
ཚེ་ཧཱུཾ་སྐུ་སྐྱེ་སོགས་མཇལ་མི་སེར་སྐྱ་ཕོ་མོ་ཐམས་ཅད་ལ་བྱིན་རླབས་དབང་དང་
དད་རྟེན་རྒྱས་པར་བྱས། སོ་སོའི་འབུལ་བ་བསྔོ་རྟེན་བཟང༌། དཔོན་ཀླུ་ཕྱུག་གིས་
རྟ་བསུས་ཇ་འདྲེན་རྒྱས་པར་མཛད། ཉག་གཤིས་སྡེ་དགེ་དབོན་མོའི་ཕོ་བྲང་རྙིང་
པ་དེ་ཁམས་པ་སྤྲུལ་སྐུ་ལ་ཕུལ་འདུག་ཅིང་། དེ་རྒྱབ་བུ་བསྟན་པ་ཅན་གྱི་བུ་མོ་ནུ་
107 -



སciལ་
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཡོན་མས་གསར་དུ་བརྩིགས་པའི་ཕོ་བྲང་ཆུང་བ་ཞིག་འདུག་པ་དེར་ཡོན་མཆོད་
ལྷན་དུ་བཞུགས། དེ་གར་ངེད་རང་ནས་དབང་ཆོས་ཉིན་ལྔ་བྱས། འབྲུག་པ་བ་
དགོན། ཕུ་བླ་དགོན། ཁྲོ་ཐམ་བླ་དགོན། ས་ལུགས་ཀྱི་འབམ་པ་བླ་མ། ཐང་སྐྱ་
བླ་དགོན་བཅས་ཀྱིས་འབུལ་བ་བཟང་ཞིང་སོ་སོར་ཆོས་འབྲེལ་རེ་དང་གནང་ཆ་
བཟབས་པར་བགྱིས། གོ་འཇོ་སྡེ་པ་སྤེས་ཞི་བའི་སྐུ་ཚབ་མདའ་བཟང་པ་དར་
རྒྱས་ཅན་འབྱོར། ཡོན་མཆོད་རྣམས་ལ་ཇ་འདྲེན་དང་འཚམ་རྟགས་རེ་འདུག་པར་
ཞུ་ལན་དང༌། ངེད་ རང་ཡུལ་གཅིག་པར་མ་ཟད་སྔར་ཡོན་མཆོད་ཐུགས་ནང་
གཙང་བ་བཅས། སྡེ་པར་ཕྱག་ཏིང་བཟང་བ་གཅིག་དང་ཆིབས་ཀྱིས་གཙོས་རྣམ་
གྲངས་དགུ་ཚན་ཙམ་ཕུལ། སྐུ་ཚབ་རྣམས་ལ་གནང་སྟེར་རྒྱས་པར་ཞུས་ཏེ་རྫོང་
བརྡར་ བྱས། རིམ་གྱིས་ཐུགས་བྲེལ་ཆོད་མཚམས་སྤོ་ ལུ་ཕོ་བྲང་དུ་ཕེབས། ཇ་
འདྲེན་རྟ་བསུས་དང༌། དགོན་པས་དར་འཕྱར་དུང་འབུད་རྒྱས་པར་མཛད། བླ་
བྲང་དུ་ཞག་གཉིས་བཞུགས་ནས་སྡེ་དགེ་ཚང་སྔོན་ལ་ཕེབས། ངེད་རང་ཞག་ལྔ་
བསྡད་དེ་རབ་གནས་དང་ཀྱེ་རྡོ་རྗེའི་དཀྱིལ་འཁོར་གྱི་དབང་། ཟབ་མོ་ལུས་དཀྱིལ་གྱི་
དབང་ ། ལམ་ ཟབ། བིར་ སྲུང་ ། གུར་ ཞལ། ནཱ་ རོ་ མཁའ་ སྤྱོད་ མ། གཞན་ ཡང་
སེར་སྐྱ་བྱིངས་ལ་ཆོས་དབང་ཉིན་གསུམ་དང་རི་ཁྲུས་སོགས་ཕུལ། དགོན་དེ་ས་
ཡུལ་བཙན་ཞིང་ཆགས་གནས་ཤིན་ཏུ་བཟང་བ་དང༌། སྤོ་ལུ་དེའི་གཟིམས་ཁང་
གོང་འོག་ དང༌ བཅའ་བཀོད་བཟང་ཞིང་། དགོན་དེའི་རྒྱབ་ དེ་ན་ བྲག་ གཅིག་
འདུག་པ་དེར་བིརྱ་པའི་སྐུ་རང་བྱོན་ཡོད་ཟེར་བ་དང་དེའི་རྟེན་འབྲེལ་གྱིས་ཆང་
ས་ཤིན་ཏུ་དར་བ་ཞིག་འདུག་པ་དང༌། དགོན་དེ་སྒྲིག་ལམ་བཟང་ལ་དགེ་སྦྱོར་
འཕེལ་ཞིང་སྔོན་ཀུན་མཁྱེན་ཨེ་ཝཾ་པ་སངས་རྒྱས་སེང་གེའི་སློབ་བུ་སྤོ་ལུ་ཤེས་
- 108 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
རབ་རྒྱལ་མཚན་ཞེས་པར་ལུང་བསྟན་ཏེ་ཕྱག་གིས་བཅགས་པ་ནས་བཟུང་བླ་མ་
བཟང་པོ་རྒྱུན་མ་ཆད་པ་ཕེབས་ཤིང་། ལྷག་པར་ཕྱིས་སུ་བླ་ཆེན་གཟི་སངས་རྒྱས་
དཔལ་བཟང་གིས་ཀྱང་ཡང་ཡང་ཕེབས་ཏེ་དབང་ལུང་ཁྲིད་གསུམ་དང༌། དགོན་
དེར་མགོ་འདྲེན་མཛད་པ་བཅས་དགོན་ཤིན་ཏུ་ལེགས་ཤིང་སྐྱེ་ཤིང་ནགས་ཚལ་
དང་རྩྭ་ཁ་དང་ཆུ་རིས་བཟང་ཞིང༌། སྤྲེའུ་དང་ནེ་ཙོ་སོགས་ཀྱང་ཡོད་པའི་ནགས་
རོང་ཆེན་པོ་ཞིག་ཡིན་རུང་མུ་སྣུམ་པར་གདའ། བླ་དགོན་ཐམས་ཅད་ཀྱིས་འབུལ་
བ་རྒྱ་ཆེ་ཞིང་གསོལ་ཞབས་རྒྱས་པར་མཆིས། ངེད་ནས་བླ་མ་དགེ་འདུན་རྣམས་
ལ་མང་འགྱེད་འབུལ་སློག་དང་དད་རྟེན་སོགས་རྒྱས་པར་ཕུལ། རིམ་གྱིས་བཏེག་
སྟེ་ལམ་ཞག་གཅིག་བྱས། ཚུགས་ཐོག་དེར་དགོན་གསར་པ། དགེ་དགོན་པ། སྐུ་
སེ་དགོན་གསར་པ། སྐུ་འབུམ་དགོན་པ་བཅས་དང༌། ཡུལ་དེ་ཕྱོགས་ཀྱི་ཕོ་མོ་
བྱིངས་ལ་རྗེས་གནང་ཞིག་བྱས་བསྔོ་རྟེན་བྱང་འདབ་བཟབས། དེ་ཉིན་འཕགས་
ལམ་ཐང་དུ་འབྲུག་པའི་བླ་མ་ཞིག་གི་སྐུ་འབུམ་འདུག་པར་དེའི་བླ་མ་སྤྲུལ་སྐུ་
རྣམས་ཀྱིས་ཇ་འདྲེན་འབུལ་བ་དང༌། དེ་ཞོར་སྐུ་འབུམ་དེ་ལ་ཁྲུས་གསོལ་དང་
རབ་གནས་འཐོར་ཙམ་བྱས་ནས་བསྟན་པ་རྒྱས་པའི་སྨོན་ལམ་བཏབ། བླ་སྐུ་
རྣམས་ལ་མཇལ་སློག་དང་དད་རྟེན་རྒྱས་པར་བྱས་ཏེ་འོང་ལམ་དུ་དྲུང་ཡིག་གུ་
རུའི་ཡུལ་ཁང་དུ་བོས་ནས་གསོལ་སྟོན་འབུལ་བ་རྒྱས་པར་མཆིས། བསྔོ་སྨོན་
དང་ཁྱིམ་རྣམས་ལ་མེ་ཏོག་འཐོར་བ་སོགས་བྱས་ཏེ། སྐུ་སེ་གསེར་ལྗོངས་ཕོ་བྲང་
དུ་འོང་བས་ཕོ་བྲང་ཐོག་ནས་ཞེ་སའི་དར་འཕྱར་སོགས་སྤྲོ་སྤྲོ་ཞིག་མཆིས་མོད།
སྒོ་མདུན་གྱི་ལམ་ཁར་མི་ཞིག་ལ་ནག་ཅུང་ཟད་ལོས་ཡོད་རུང་གཅེར་བུར་ཤིང་ལ་
སྦྲགས་པའི་གཟི་བརྗིད་བཅས་འདུག་པས་དེ་ཉིན་སེམས་འཕངས་ཤིན་ཏུ་དམའ་
，
- 109 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བ་ཞིག་བྱུང་། ཞག་ཤས་ ཁྲོམ་ཆོས་ཞིག་བྱས། འབུལ་བ་སྣེ་ལེན་བཟང་ཞིང་།
གཞན་ཡང་ཕྱོགས་མཐའ་ནས་བྱོན་པའི་སེར་སྐྱ་ཐམས་ཅད་ལ་འོས་བབ་ཀྱི་སྐྱོང་
བསྟར་བྱས། ཝ་ར་ཕོ་བྲང་དུ་ཕེབས་ཏེ་ཡུལ་དགོན་རྣམས་ལ་དབང་འབྲེལ་རེ་
བྱས། བསྔོ་རྟེན་བྱང་འདབ་འབུལ་བ་བཟང་ཞིང་འཛམ་ཐོག་ཕོ་བྲང་དུ་ཕེབས།
ལྕམ་དྲལ་རྣམས་ལ་ངེད་རང་ནས་མཇལ་དར་གྱི་རྣམ་གྲངས་དང༌། དེའི་སྔོན་བླ་
མ་བློ་གྲོས་ཅུང་ཟད་སྐུ་ཁམས་མ་བདེ་བ་ཞིག་བྱུང་བས་བསྙུང་གཞི་སེལ་བའི་
ལེགས་གསོལ་དུ་གསེར་དངུལ། རྟ་དྲེའུ དར་གོས་ རས་ གསུམ། གཅན་གཟན་
བཅས་རྣམ་གྲངས་ཁ་ཤས་ཕུལ། དེར་འདུག་ཚེ་སྐུ་མཆེད་ལྷན་དུ་དབང་བཀའ་
བདུན་ ཙམ་ཕུལ། ལྕམ་དྲལ་གྱིས་གསོལ་སྟོན་འབུལ་བ་སོགས་མཛད་དེ་ལྷུན་
གྲུབ་སྟེང་དུ་ཕེབས་ནས་ངེད་རང་མཚམས་ཞིག་ལ་བསྡད་ཆོག་ཚུལ་ཞུས་ནས་
ལོ་ལྟར་གྱི་འདུ་བ་ཆེན་པོའི་ཚོགས་དབུར་རོང་པོ་བླ་མ་དང་རྒྱལ་མཚན་དཔོན་པོ་
བཅས་བཞུགས།
ངེད་རང་གི་ལོ་ལྟར་གྱིས་བསྟན་སྲིད་སྤྱི་དང་བྱེ་བྲག་ལ་དམིགས་པའི་འདུས་
ཚོགས་རིན་པོ་ཆེ་ནས་ཚེ་ཆོག་སྟོང་ཚར་གཉིས། ཆོས་སྲུང་གུར་ཞལ་གཉིས་དང་
དམག་ཟོར་ལྷ་མོར་བསྐང་བ་སྟོང་ཚར་ཕྱེད་གཉིས། ཡང་སྒྲུབ་མཆོད་དངོས་གཞིར་
བརྒྱ་མཆོད། མང་ཇ། མཆོད་གནས་ཆོས་འདོན་པ་བརྒྱ་དང་ཉི་ཤུས་བཀའ་འགྱུར་
གསུང་སྒྲོག །ཕྱོགས་བཞིར་གཏོར་ཆེན། རྙིང་དགོན་གྱི་ བླ་མ་ཁག་རྣམས་ ཀྱིས་
གཤིན་རྗེའི་རིགས། སེང་གདོང་མ། རྟ་མགྲིན་དང་གུར་དྲག་གི་བཟློག་པ། སྔགས་
པ་ཁག་གིས་ཁྲོ་ཆུ། མི་ནག་མགོ་གསུམ། མི་ཁ་དགྲ་བཟློག །འཇིག་རྟེན་སྐྱོང་བ་
རྣམས་ལ་གསོལ་ཁ་བཅས་པར་བླ་དགེ་སྔགས་པ་ཁྱོན་བསྡོམས་སྟོང་དང་སུམ་
- 110 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བརྒྱ་སྐོར་ལ་མང་ཇ། འགྱེད། བསྔོ་རྟེན། འབུལ་ཆུང་ཟབ་རྒྱས་རེ་ཕུལ། ས་འབྲུག་
གི་ལོ་སར་གྱི་སྟོན་མོར་ཕོ་བྲང་དུ་འབོད་པར་སོང་། གསོལ་སྟོན་རྒྱས་པར་མཆིས།
དེ་སྐབས་ངོར་གྱི་དཔོན་གཉེར་རྣམས་འབྱོར་སྣེ་ལེན་རོགས་དན་སྔར་བཞིན་བྱས་
དབུས་ནས་རིན་ཆེན་ལྷུན་གྲུབ་དང་ཕྱག་མཛོད་ལྷུན་གྲུབ་བསྟན་འཛིན་བཅས་
གེགས་མེད་ཀྱི་འབྱོར་ཚུལ་དང༌། མཆོད་ཡོན་རྣམས་ཀྱིས་བདག་རྐྱེན་བྱུང་ཚུལ་གྱི་
ཡི་གེ་ཡང་འབྱོར། དེ་འཕྲལ་ཡང་བསྐྱར་མཚམས་ལ་བསྡད། དུས་རིམ་གྱིས་ཆོས་
སྲུང་རྣམས་ལ་གཏོར་བསྔོ་བརྒྱ་ཚར་གསུམ་རེ་དང༌། མགོན་ཁང་ཆེན་མོར་ཡོན་
མཆོད་ཀྱིས་གཙོས་བསྟན་འགྲོར་དགེ་ལེགས་སྤེལ་བའི་ཕྲིན་བཅོལ་འདི་ལྟར་
ཕུལ་ཏེ། རང་ལ་འ1:|: :
ཨོཾ་སྭསྟི་བི་ཛཱ་ཡ། དུས་གསུམ་རྒྱལ་བའི་བསྟན་སྲུང་དམ་པ་ཁྱོད། དུས་གསུམ་
རྒྱལ་བའི་ཕྲིན་ལས་གྲུབ་དབང་རྗེའི། །དུས་གསུམ་ཚོགས་གཉིས་སྤེལ་བའི་གཙུག་
ལག་འདིར། །དུས་གསུམ་འབྲལ་མེད་བཞུགས་ནས་རྒྱལ་བསྟན་སྐྱོང་། །ཆོས་གྲྭ་
ཆེན་པོའི་བླ་མ་དགེ་འདུན་རྣམས། །དམ་ཆོས་འཕེལ་ཞིང་ཐུགས་མཐུན་སྐུ་ཚེ་བརྟན།།
ས་བདག་ཆེན་པོ་སྐུ་མཆེད་སྲས་བཅས་ཀྱི། །ཆོས་སྲིད་མངའ་ཐང་དཔལ་འབྱོར་རྒྱས་
པར་མཛོད། །བསྟན་ལ་གནོད་ཅིང་བསྟན་འཛིན་ཀུན་ལ་བསྔོ། །སེམས་ཅན་བདེ་
སྐྱིད་ཕུང་བྱེད་འབྱུང་པོའི་ཚོགས། །ཕྱི་ནང་གསང་བའི་བསམ་ངན་སྦྱོར་རྩུབ་རྣམས། །
སྐད་ཅིག་ཉིད་ལ་ཞི་ཞིང་བཟློག་ཏུ་གསོལ། །ཞེས་པའང་བྲིས་ཤིང༌། བསྙེན་པའི་
ཁ་གསོས་རྣམས་གྲུབ་པར་བྱས་དེ་ལོ་བསྟན་སྲིད་སྤྱི་སྒེར་ལ་གེགས་ཆག་ཡོད་
མེད་བརྟག་པ་ཞིབ་ཏུ་བྱས་པར། སྡེ་དགེ་ཚང་གི་ཇུས་ཕྱུ་བཟང་ཞིང༌། མདུན་ཆེན་
རང་ལ་ཅུང་ཟད་སྐུ་དོགས་ཡོད་ངོ་དང༌། དབུས་ཕྱོགས་སུ་གེགས་མེད་ཀྱི་བདེ་
-111-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༣༢༽
སྐྱིད་འབྱུང་ངོ་དང༌། སྡེ་དགེ་ཕྱིན་དུ་གོང་མའི་དམག་དཔུང་མང་པོས་སྟོན་ཟླ་དགུ་
པའི་བར་ཚུན་ཤིན་ཏུ་འཚུབ་ཆེ་ངོ་དང་། གོང་མའི་ལས་དོན་ཡང་སྔར་དང་མི་འདྲ་
བའི་ལམ་དུ་འགྲོ་ངོ་བབ། བསྟན་སྲིད་སྤྱི་དང་ཁྱད་པར་སྐུ་མཆེད་རྣམས་ལ་ཞབས་
བརྟན་དུ་ཆོས་སྲུང་རྣམས་ལ་བསྐང་བ་ཁྲི། བཀའ་འགྱུར་ཚར་མང་བ། འབུམ་ཚར་དུ་
མ། རྣམ་རྒྱལ་སྟོང་མཆོད་དང༌། རྙིང་མའི་ཚེ་སྒྲུབ་ཀྱི་རིགས། ཀར་འབྲུག་གི་ཚེ་
སྒྲུབ་ཀྱི་རིགས། བོན་གྱི་ཚེ་སྒྲུབ་ཀྱི་རིགས། ཆོས་སྲུང་སོ་སོར་བསྐང་བ། ཆོས་
སྣའི་རིགས། སཱ་ཙྪ། ཇོ་དར། རི་རྒྱ་ཀླུང་རྒྱ། ཚེ་ཐར། གཏོར་མ་འབུམ་ཐེར། ཆབ་
གཏོར། ཀླུ་ གཏོར། འབྱུང་ བཞི། བརྒྱ་བཞི། མགོན་ པོ་ དང༌ གཤིན་ རྗེའི་ མདོས།
བཟློག་པའི་རིགས། ཞི་རྒྱས་དབང་དྲག་གི་སྦྱིན་སྲེག་དུ་མ། བསངས། དགྲ་ལྷ་
གསོལ་ བ། འཇིག་ རྟེན་ ལུགས་མཐུན་ གྱི་ རྒྱལ་ པོ། བཙན། མ་ མོ། བདུད། ས་
བདག་དང་ཀླུ་སྲིན་གྱི་མདོས། མི་ཁ་དགྲ་བཟློག །དབུལ་པོ་དང་བྱ་ ཁྱིར་སྦྱིན་
གཏོང་ ། རིགས་ གསུམ་ སྙིང་ པོ། སིདྡྷི། ཡིག་བརྒྱ། སེང་ གདོང་ རྩ་ སྔགས་ འུར་
འདོན་རྣམས་ཐོ་ཚར་ཕུལ། མདུན་སོ་སོ་ནས་ཀྱང་ཐུགས་འགན་ཆེར་བཞེས་ཀྱིས་
གྲུབ་པ་མཛད། མདུན་ཆེན་ དུ་ སྤར་ཁའི་ དགོས་ཆ་ རྗེས་གནང་ ཁ་ཤས་ཕུལ།
དབོན་ཆུང་དཔོན་གཡོག་རྣམས་ཀྱང་ལྷོ་རྒྱུད་ནས་སྒར་པ་རིམ་གྱིས་འཁོར་ཞིང་
གཟིམས་ ཁང་ ཕན་ བདེ་ གླིང་ དུ་ འབྱོར་ པའི་ ནུབ་ མོ་ རྨི་ ལམ་ དུ་ ཡང་ རྩེའི་
གཟིམས་ཆུང་ནང་གི་ཤར་ནས་ནུབ་གཟིགས་སུ་རྒྱུ་གཟི་ཁྱིམ་ལས་གྲུབ་པའི་རྡོ་རྗེ་
རྣལ་འབྱོར་མའི་སྐུ་ཁྲུ་ཚད་ཙམ་ཤིན་ཏུ་སྒྲོས་པ་ཞིག་ལ་ཕྱི་རོལ་གྱི་རྒྱན་རྣམས་སྐུ་
ལ་རེག་པའི་ཚུལ་གྱིས་སོ་སོར་གསལ་བ་དང་། སྐུའི་ནང་ཐམས་ཅད་ཕྱི་རོལ་ནས་
གསལ་བའི་རོ་རྐྱང་དབུ་གསུམ་འཁོར་ལོ་ལྔ། རྩ་འཁོར་རྣམས་ལ་ཡིག་འབྲུ་རང་
- 112 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཤར་ཡོད་པ། ལྟེ་བར་བཻ་ཡིག་མཐེབ་སོར་ཙམ་བཅས་གསལ་བ་ཞིག་འདུག་པར།
ངེད་རང་བསམ་པར་དབོན་པོར་སྐུ་འདི་འདྲ་འདུག་སྙམ་པར་དགེ་སློང་ཞིག་གིས་
སྐུ་དེ་ངེད་ཀྱི་ལག་ཏུ་གཏད་བྱུང་འཕྲལ་གཟི་འོད་གྱིས་ཁྱབ་ཅིང་། ཕྱི་རོལ་གྱི་
ཡུལ་དང་དཔའ་བོ་མཁའ་འགྲོ་ཐམས་ཅད་རྡོ་རྗེ་རྣལ་འབྱོར་མ་འདི་ཉིད་ལ་འདུའི།
འདི་ཉིད་ཀྱང་ནང་གི་རྩ་དང་ཡི་གེ་འདི་རྣམས་ཀྱི་ངོ་བོ་ཡིན། དེ་ཡང་ཚུར་བསྡུ་ན་
ཨེ་ཝཾ་གཉིས་སུ་འདུ། དེ་ཡང་བོ་ཡིག་འདི་ཉིད་ཀྱི་ངོ་བོ་ཡིན་ཞེས་གསུངས་པ་དང་
རིམ་གྱིས་ཡལ། སླར་ཡང་སྔར་ལྟར་གསལ་བ་ལ་རིམ་གྱིས་སྐུ་སྨད་ནས་གཙུག་
ཏོར་གྱི་བར་འཇའ་ཡལ་བ་ལྟར་གྱུར་པ་ཞིག་རྨིས་པས་གཞན་ཉམས་སུ་ལེན་པ་
རྣམས་ལ་ཕན་པའམ་རང་ཉིད་ལ་ཉམས་སུ་ལེན་དགོས་པའི་རྟགས་སོགས་ཇི་
ལྟར་ཡིན་རུང་ཤིན་ཏུ་ལེགས་པ་ཞིག་བྱུང༌། ལོ་ལྟར་གྱིས་རྡོ་རྗེ་ཕུར་པའི་སྒྲུབ་
མཆོད་ལ་མང་འགྱེད་བསྔོ་རྟེན་བཅས་ཕུལ། དེ་སྐབས་རྒྱའི་དཔོན་པོ་ཀུང་ཡན་
མདུན་ནས་ཕེབས་པའི་སྐུ་ཚབ་ལུག་ལོ་ཡེས་དང་ཇོབ་འ་འུ་བཅས་ལ་རྗེས་གནང་
དང༌། རྫ་ཆེ་ཆེན་བུའི་སྲོག་བསྐྱབ་ལ་ཕན་པའི་ཞུ་ཆའི་རིགས་རྣམས་ཀྱིས་གཙོས་
ཕྱོགས་སྟོད་སྨད་ཀྱི་འགྲུལ་པའི་སྣེ་ལེན་འོས་འཚམ་གྱི་བྲེལ་བ་རྣམས་བཅད་
མཚམས། སྐབས་དེར་སྒ་སྟོད་ཁྲི་འདུ་སྐྱ་བོ་དཔོན་གྱི་རིགས་སུ་འཁྲུངས་པའི་ཀུ་
ས་ལི་པ་ཆེན་པོ་ཀུན་དགའ་འབྱུང་གནས་ཞེས་འཇམ་མགོན་ཚུལ་ཁྲིམས་དཔལ་
བཟང་གི་སློབ་བུར་གྱུར་པའི་མཁས་བཙུན་བཟང་གསུམ་དང་ལྡན་ཞིང་། ཉམས་
ལེན་གྱི་རིམ་པ་ལ་ཡང་དགེས་རྡོར། ཀུན་རིག །འཇིག་བྱེད། ཚེ་དཔག་མེད། མི་
འཁྲུགས་པ། རྣམ་པར་འཇོམས་པ། རྟ་མགྲིན། སེང་གེ་སྒྲ། ཡི་གེ་བརྒྱ་པ་རྣམས་
ཀྱི་བསྙེན་པ་ཡང་ཡང་དང༌། མགོན་པོ་ཕྱི་ནང་གི་བསྙེན་པ་གསུམ། བདེ་མཆོག་
- 113-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
ནག་པོ་པ་དང་དྲིལ་བུ་པ་གཉིས། ནཱ་རོ་མཁའ་སྤྱོད་ལ་བསྙེན་པ་འབུམ་ཕྲག་བརྒྱ་
ལྷག་ཙམ་སོང་བའི་བླ་རྒན་དེ་ཉིད་སྒོ་ནས་གཉེར་ཆེན་ཆོས་སྐྱོང་བློ་གྲོས་ཀྱིས་
མཁར་མདོར་གདན་དྲངས་འདུག་པ་ཕྱིས་ངེད་ཀྱི་སར་བྱོན་ནས་མི་རྒས་པ་ཕ་
ཡུལ་དང་བྱ་རྒས་ཤིང་རྩེ་ལྟར་ཁྱེད་ཀྱིས་སྒ་སྟོད་དུ་སྐྱོལ་གསུངས་རུང་ལམ་བར་
ནས་འདིའི་དོགས་ཀྱིས་ལོ་གཅིག་ལྷག་ཙམ་ངོས་རང་གི་འགྲམ་དུ་བཞུགས་ཞུས་
པར། ལར་སྐུ་ན་སྨིན་ཅིང་ལྷག་པར་བསྙུང་ནད་གཞི་ཆེ་བ་ཞིག་ཡོད་སྟབས་ཡུན་
རིང་མི་བཞུགས་པར་བསམས་པས་ཁོ་རང་ལ་བདག་ཅག་ནས་ནཱ་རོ་མཁའ་སྤྱོད་
ལ་བརྟེན་པའི་འཆི་ཁ་མའི་སེམས་འཛིན་གྱི་གདམས་པ་ཞིག་ཕུལ། རེ་ཞིག་ནས་
སྐུ་བབ་ལྕི་ཞིང་ཟླ་བ་གཉིས་པའི་ཚེས་བཅུ་ལ་ཞིང་དུ་ཕེབས་འགྲོ་སྙམ་སྟེ། ངེད་
ནས་མཁའ་སྤྱོད་མའི་བྱིན་རླབས་ཞིག་ཕུལ་བས་ཚེས་བཅུ་ནས་ཟས་ཀྱི་བྱ་བ་
སྤངས་ནས་ཕྱག་རྫས་ཉེར་མཁོ་རྣམས་ཕྱག་མཛོད་པར་འདི་མཁན་པོའི་སར་སྐྱོལ་
གསུངས། ཚེས་བཅུ་གཉིས་ནམ་ལངས་སྐབས་སྔ་དྲོ་ཨོ་གསུམ་མ་གསལ་བར་
ཚར་ཁ་ཤས་དང༌། ཞབས་ཕྱི་གྲྭ་པ་རྣམས་ལ་འདི་ལྟར་བགྱིས་ཕེབས་ཏེ་འདའ་ཁ་
མའི་ཉམས་ལེན་གྱིས་ཞིང་དུ་གཤེགས་སོང་། བཅུ་བཞིའི་ཉིན་དབོན་ཆུང་ནས་
ཀུན་རིག་གི་དབང་དང་ཁྲུས་ཆོག་ཕུལ་ནས་ཚེས་བཅོ་ལྔའི་ཉིན་སྐུ་གདུང་ཞུགས་
འབུལ་དང༌། མདུང་རྩེར་ ཁང་བུ་བརྩེགས་ པ་དང་ རབ་གནས་བཅས་ངེད་རང་
ནས་རྩོལ་བ་ཞུས་པས་བསོད་ནམས་ཆེ་རབ་བྱུང༌། ཟླ་བ་གཉིས་པའི་ཚེས་ཉེར་
ལྔའི་ཉིན་ངེད་རང་གི་འདུག་གནས་ལྷུན་གྲུབ་སྟེང་གི་ཕན་བདེ་གླིང་བླ་བྲང་གི་
གཟིམས་ཁང་གསར་བཞེངས་སྟེང་དུ་གསེར་ཟངས་ལས་གྲུབ་པའི་གན་འཇིར་
རྒྱུག་མཐོ་ཕྱེད་བཅུ་ཡོད་པ་སྒྲོས་ལྡན་གསར་བརྡུང་གི་གཟུངས་བཞུགས་ལ་བླ་མ་
- 114 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གོང་མའི་བྱིན་རླབས་གདུང་ཚ་དང་ན་བཟའི་རིགས། ཆོས་སྐུའི་རིང་བསྲེལ་ཆ་
གསུམ། དྲིལ་བུའི་ནང་དུ་སྦྱིན་བདག་ཆེན་པོས་གཙོས་མཁན་སློབ་དགེ་འདུན་
དང་ བཅས་ པར་ ཕན་ པའི་ ཕྱིར་ གདུགས་དཀར་གྱི་འཁོར་ལོ་བཞི། ཀུན་ཐུབ་
གཉིས། ལོཀྟི་གཉིས། སེང་གདོང་མ་གཉིས། མགོན་པོ་ ཁྲོ་བཅུ་བཞི་བཅས་ཀྱི་
སྲུང་འཁོར་དང་། བུམ་གཏེར་བཅས་ཕུལ་ཏེ་བཙུགས། ངེད་རང་གིས་གཙོས་དགེ་
སློང་བཅུ་གསུམ་གྱིས་མེ་ཏོག་འཐོར་ཞིང་འགྲོ་ལ་བདེ་སྐྱིད་ཀྱི་སྨོན་ལམ་ཚར་
གསུམ་བྱས་ཏེ་བླ་མ་གོང་མ་ཡེ་ཤེས་གཟིགས་པ་ཐམས་ཅད་ཀྱི་ཐུགས་དགོངས་
རྫོགས་པར་ཞུས། འཛམ་ཐོག་ཏུ་ལྷ་སྲས་བློ་གྲོས་རྒྱ་མཚོ་དང༌། དབྱངས་ཅན་
སྒྲོལ་མ་མིང་སྲིང་གིས་ངེད་འོང་དགོས་ཚུལ་ཕེབས་པར་ཟླ་བ་གསུམ་པའི་ཚེས་
བདུན་ཉིན་སོང་ནས་དབང་བཀའ་འབུལ་དགོས་ཀྱི་དབུ་བརྩམས། །
ཚེས་བཅུ་གཅིག་ཉིན་འཛམ་ཐོག་དགོན་དུ་ཡོན་མཆོད་ཟུང་དུ་ཕེབས། དེ་ཉིད་
ན་ཡབ་རྗེ་བསྟན་པ་ཚེ་རིང་གིས་གཙུག་ལག་ཁང་གསར་བཞེངས་མཛད་ཡོད་
པར་ངེད་རང་ནས་དགེ་བསྐུལ་གྱི་སྙན་སྒྲོན་མ་ཡུམ་ལྷན་རྒྱས་སུ་ཡོད་སྐབས་
གཙང་ཁང་དུ་འབུར་སྐུ་ཞིག་བཞེངས་དགོས་ཚུལ་ཕུལ་བར་དེ་ལྟར་ཡུམ་སྲས་ནས་
སྦྱིན་བདག་བྱེད་པས་ཁྱོད་ནས་རྟེན་གྱི་རིམ་པ་དང་བཞེངས་ལུགས་ཀྱི་བཀོད་པ་
སོགས་བགྱིད་ དགོས་ ཕེབས་པ་བཅས། དབུས་ནས་ལྷ་ པ་ ཨེ་པ་ནོར་བུ་ཅན་
དཔོན་གཡོག་དེ་སྐབས་སླེབས་པར་གཙོ་བོར་ཐུབ་དབང་རྒྱན་དྲུག་ཐོག་ཚད་ཆུང་
བ་ཉན་ཐོས་ གཉིས་ བཅས་དང༌། སྐུའི་འགྲམ་ གཡས་ གཡོན་དུ་འཕགས་པའི་
གནས་བརྟན་བཅུ་དྲུག་དགེ་བསྙེན་དྷརྨཱ་ཏཱ་ལ་ཧ་ཤང་རྒྱལ་ཆེན་བཞི་བཅས་ལ་ཁྲུ་
ཚད་ཆེ་བ་རེ་སྒོ་ཁང་དུ་རྟ་མགྲིན་དང་མི་གཡོ་བ་ཁྲོ་ཆེན་གཉིས་ལ་ཐོག་ཚད་ཆེ་བ་
- 115 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རེ་བཅས་གེགས་མེད་དུ་གྲུབ་ཡོད་པའི་རབ་ཏུ་གནས་པ་མཛད་རྒྱུར་དེ་ནུབ་སྟེ་
གོན་དང༌། བཅུ་གཉིས་ཉིན་དངོས་གཞི། བཅུ་ གསུམ་ ཉིན་ རབ་ གནས་དངོས་
གཞིའི་མེ་ཏོག་འཐོར་བ་མཛད་པར་ངེད་དང་མཚུངས་མེད་བསྟན་འཛིན་རྡོ་རྗེ།
མངའ་རིས་བླ་མ་བསོད་ནམས་བློ་གྲོས་བཅས་མཁན་སློབ་ཉི་ཤུ་རྩ་ལྔས་མཛད།
དེ་ཉིན་དགོན་གྱི་རྒྱབ་རི་གནས་བདག་མོ་དང༌། དགོན་ལྟག་ན་ཕ་བོང་ཛམྦྷ་ཟེར་
བ་དང༌། ཉེ་འགྲམ་ན་ཞོག་མཚོ་ཟེར་བ་ཆུང་ངུ་ཞིག་འདུག་པ་དེ་རྣམས་ལ་བུམ་
གཏེར། རི་ཁྲུས། སྦྱང་བ། མེ་ ཏོག་ འཐོར་ བ་ སོགས་རྒྱས་པར་ཞུས། དགོན་དེ་
སྔོན་བླ་མ་སྤེས་བྱང་ཆུབ་གླིང་པས་བཏབ་ཅིང་དེ་རྒྱབ་རྡོ་རྗེ་འཆང་སངས་རྒྱས་
སེང་གེའི་སློབ་བུ་བླ་མ་ཞིག་གིས་ཉམས་གསོས་མཛད་པ་ཞིག་ཡིན་འདྲ་ཞིང་དེང་
སང་གྲྭ་སྟོབས་དང་ཆོ་ག་ལག་ལེན་ཤིན་ཏུ་སྒྲོས་གཙང་བ་ཞིག་མཆིས། དེར་འགྲོ་
ཉིན་དགོན་ནས་བསུ་བ་མཛད་པ་དང་། ངེད་སླེབས་སྐབས་འཇའ་འོད་ཟུག་ཅིང་
ཆར་ཟིམ་བུ་ལེགས་པར་འབབ་པ་དང༌། སྟ་གོན་གྱི་ཉིན་ཁ་བ་ཆེ་བར་བབ་ཅིང་
འབྲུག་སྒྲ་ཆེར་གྲགས་པ་སོགས་དགེ་མཚན་ཤིན་ཏུ་ཆེ་བར་གྱུར། ཧོར་རྟའུ་བླ་མ་
དང་མངའ་རིས་བླ་མ་གསར་རྙིང་གདན་ས་ལྷན་རྒྱས་ནས་སྒར་དུ་བོས་ཤིང་
ཞབས་ཏོག་ འབུལ་བ་བཟང༌། དགོན་འདུས་པ་སྤྱི་ནས་ ཀྱང་ འབུལ་བ་བཟང་
ཞིང༌། བླ་དགོན་རྣམས་ལ་སྐུའི་རིམ་རྟེན་དང་འབུལ་སློག་དད་རྟེན་རྒྱས་པར་ཕུལ། །
བཅུ་བཞིའི་ཉིན་ཕོ་བྲང་དུ་མཆོད་ཡོན་སྟབས་གཅིག་ཏུ་ཕེབས། བཅོ་ལྔའི་ཉིན་ཕོ་
བྲང་གི་ལྷ་ཁང་རྣམས་ལ་རབ་གནས་ཉིན་གང་མ་ཞིག་བྱས་ནས་དབང་བཀའ་
སོགས་ཕུལ། དེ་བར་ཡིད་ལྷུང་དཔོན་ཨ་དཀར་ཚང་གིས་ཞུ་ཆ་མཛེས་མི་མཛེས་
ཕྲན་བུ་ཞིག་གིས། སྡེ་དགེ་བླ་མ་ཁྲི་པར་ངེད་རང་ནས་སྔོན་དུ་ཞུ་མཚམས་ཞིག་
- 116 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
བྱེད་མོས་ཡོད་རུང་རིམ་ལུས་སུ་སོང་བར། སྐབས་དེར་མགྲོན་པོའི་འགྲོན་ཁྲིམས་
ལ་མ་བརྩིས་ཚུལ་ལ་བསྙད་པའི་དགོངས་ཁྲེལ་གྱིས་བླ་བྲང་ནས་བཀའ་བཀྱོན་ཆེ་
བ་ཞིག་མཛད་འདུག་པར་ངེད་ཡོན་མཆོད་དང་དཔལ་སྤུངས་པ་དབོན་པོ་བསམ་
གཏན། རྫོགས་ཆེན་སྐུ་ཚབ་བཅས་ལྷུན་གྲུབ་སྟེང་དུ་ཕེབས་ཏེ། མདུན་ཆེན་ལ་ཞུ་
ངོ་སྒྲོན་པས་བཀའ་གསལ་བསྒུགས་པ་བཅས་ཞག་ཤས་ཐོགས་པར་ཕན་གླིང་
རང་དུ་ལྕམ་དྲལ་དབང་གི་རིགས་མ་ཆགས་པར་ཕུལ་བ་དང༌། ནག་པ་ཟླ་བའི་
དཔལ་དུས་ཀྱི་འཁོར་ལོའི་སྒྲུབ་མཆོད་ཀྱི་ཚོགས་པ་རྣམས་ལ་མང་ཇ་བསྔོ་རྟེན་
འགྱེད་བཅས་སྔར་བཞིན་ཕུལ། མཐར་བཀའ་གསལ་ཞིག་ལོན་ཡང་ཞུ་བ་པོའི་
ཚོད་ཀྱིས་ཧ་ཅང་བློ་ཚིམ་པ་ཞིག་གི་ཞུ་ངོ་མ་བྱུང་རུང་ཉེས་མགོ་ཆེར་མེད་ཙམ་ཞིག་
བྱུང་བར། སླར་ཡང་ཡོན་མཆོད་མཉམ་དུ་ཕོ་བྲང་ཕྱིར་ཕེབས་ཞག་གསུམ་བསྡད་
ནས་ སེང་གེ་སྒྲའི་ གདོན་ གྲོལ་ བ་ དང༌ ། སྐུའི་གེགས་ སེལ། དབུས་ ཕྱོགས་ སུ་
ཕེབས་རྒྱུར་དེ་དག་གལ་ཆེར་དམིགས་པའི་དབང་དང་རྗེས་གནང་གི་རིམ་པ་ཕུལ་
བ་ནི། ཐོག་མར་ཁྱུང་ནག་གསེར་མིག་འཁྱིལ་བ། ཕྱག་རྡོར་འབྱུང་འདུལ། སེང་
གེ་སྒྲ། རྣམ་འཇོམས་ དབང་ ཁྲུས། རྟ་མགྲིན། སེང་ གདོང་ སྔོན་མོ། སེང་ གདོང་
དམར་མོ། སྒྲོལ་དཀར་ཡིད་བཞིན་འཁོར་ལོ། སངས་ རྒྱས་ཀླུ་དབང་རྒྱལ་པོ།
གཤེད་དམར། ཚེ་དཔག་དཀར་པོ། མི་གཡོ་བ་སྔོན་པོ། འཕགས་མ་ནོར་རྒྱུན་མ།
ཕྱག་རྡོར་གཏུམ་པོ་ཁྱུང་། གཙུག་ཏོར་རྣམ་རྒྱལ་ལྷ་དགུ། ཡང་སེང་གེ་སྒྲ། གུར་ལྷ་
བརྒྱད། གུ་རུ་དྲག་པོ། ཕྱག་རྡོར་ཨུ་ ཙཱརྨ། འབྱུང་འདུལ་མེ་དབང་མ། ཁྲོ་བོ་རྨེ་
བརྩེགས། ལྕགས་ཟམ་པའི་ཚེ་དབང་ཞི་ཁྲོ་ལུགས་བརྒྱ་རྩ། ཕྱག་རྡོར་གཏུམ་ཁྱུང་
གུ་རུ་ཆོས་དབང་ལུགས། འཇམ་དབྱངས་ཨ་ར་པ་ཙ་ན། སྐྱེར་སྒང་ལུགས་ཀྱི་
-117 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྤྱན་རས་གཟིགས་གཙོ་འཁོར་གསུམ་པ། མི་གཡོ་བ་དཀར་པོ། སོ་སོར་འབྲང་
མ། རྨ་བྱ་ཆེན་མོ། གསང་སྔགས་རྗེས་འཛིན་མ། བསིལ་བའི་ཚལ། སྟོང་ཆེན་རབ་
འཇོམས། གདུགས་དཀར་མོ། ཕྱིར་བཟློག་མ་ཆེན་མོ། རྟོགས་པ་ནས་གསུངས་
པའི་ལྷ་མོ་འོད་ཟེར་ཅན་མ་ལྷ་ལྔའི་རྗེས་གནང་རྒྱས་པ། འཕགས་པ་རྒྱལ་མཚན་
རྩེ་མོའི་དཔུང་རྒྱན་གྱི་རྗེས་གནང་། གཙུག་ཏོར་འབར་བའི་རྗེས་གནང་། ཐུབ་པ་
གནས་བརྟན་བཅུ་དྲུག་གི་རྗེས་གནང་། ཇོ་བོའི་ཐུགས་དམ་སྒྲོལ་མ་ཉེར་གཅིག་
གི་རྗེས་གནང་། ཁྲོ་བོ་སྟོབས་པོ་ཆེའི་རྗེས་གནང༌། རྟོགས་པ་ནས་གསུངས་པའི་
གཟའ་ཡུམ་གྱི་རྗེས་གནང་རྒྱས་པ། བླ་མ་རྡོ་རྗེ་གདན་པ་ནས་བརྒྱུད་པའི་དབང་
གི་སྒྲོལ་མ་དམར་མོའི་རྗེས་གནང་། བཅོམ་ལྡན་འདས་མ་ཀུ་རུ་ཀུ་ལླེའི་རྗེས་
གནང་། གུར་གྱི་མགོན་པོ་མཁའ་འགྲོ་ལྷ་བརྒྱད་ཀྱི་རྗེས་གནང་། གུར་གྱི་མགོན་
པོ་ལྕམ་དྲལ་ལྷག་གསུམ་གྱི་རྗེས་གནང་། བསྙེན་དུས་ཀྱི་དཔལ་མགོན་ཞལ་བཞི་
པའི་རྗེས་གནང་། མགོན་པོ་ཚེ་དཔག་ཏུ་མེད་པ་ལྷ་དགུའི་དབང་ལྷ་སྲས་ཉིད་ཀྱི་
དགུང་གྲངས། བླ་མ་ས་སྐྱ་པ་ཆེན་པོ་ལ་མགོན་པོའི་བཀའ་བབས་ཀྱི་སྐོར་ལ། སྟ་
གོན་སྔོན་དུ་འགྲོ་བའི་མགོན་པོ་གྲི་གུག་ལྷ་ལྔའི་དབང་། ཡང་ག་ཡ་དྷ་ར་ནས་
བརྒྱུད་པའི་གྲི་གུག་ལྷ་ལྔ་མན་ངག་ལུག་སིནྡྷ་ར་དང་རས་བྲིས་ཟུང་འབྲེལ་གྱི་
དབང་། གུར་མགོན་ལྷ་བརྒྱད་ཀྱི་དབང་། གུར་མགོན་ལྷ་བཅུ་གཉིས་ཀྱི་དབང༌།
གྱི་ལྗང་ལོ་ཙཱ་བའི་མགོན་པོ་ལྷ་བཅུ་བདུན་བཅས་རྣམས་དཀྱིལ་འཁོར་ཆེན་པོར་
དབང་བསྐུར་བ་དང་། རིག་འཛིན་རྒོད་ལྡེམ་ནས་བརྒྱུད་པའི་ཚེ་དབང་ལྕགས་
སྡོང་མ། མ་གཅིག་གྲུབ་རྒྱལ་ལུགས་ཀྱི་ཚེ་དབང་། གཉན་སྒྲོལ་ཡན་ལག་དྲུག་
པའི་རྗེས་གནང་། ། ཀྱིལ་ནས། །
- 118-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
I
ཇོ་བོ་ཨ་ཏི་ཤ་ནས་བརྒྱུད་པའི་ཛམྦྷ་ལ་དཀར་པོ་འབྲུག་ཞོན་ལྷ་ལྔའི་རྗེས་
གནང་། དཔལ་འཆི་བདག་འཇོམས་པ་ལྷ་བཅུ་གསུམ་གྱི་དཀྱིལ་འཁོར་དུ་དབང་
བསྐུར་བ། ཀུན་རིག་རྩ་བའི་ལྷ་སུམ་ཅུ་སོ་བདུན་གྱི་དཀྱིལ་འཁོར་དུ་དབང་
བསྐུར་བ། མགོན་དཀར་ཡིད་བཞིན་ནོར་བུའི་རྗེས་གནང༌། མགོན་པོ་ཕྱག་དྲུག་
ནག་པོའི་རྗེས་གནང་བར་ཆད་ཀུན་སེལ། ཡང་གདོན་གྲོལ་གྱི་ཆོ་ག་དང་རྗེས་སུ་
འབྲེལ་བའི་སྒོ་ནས་སེང་གེ་སྒྲའི་རྗེས་གནང་། དམག་ཟོར་རྒྱལ་མོའི་རྗེས་གནང་།
རྡོ་རྗེ་མི་འཁྲུགས་པ་བཀྲ་ཤིས་ལྷ་མོ་བརྒྱད་ཀྱིས་བསྐོར་བའི་དབང༌། གུར་མགོན་
ཁྲོ་བཅུའི་རྗེས་གནང༌། རྣམ་སྲས་གསེར་ཆེན་ལྷ་དགུའི་རྗེས་གནང་། པུ་ཏྲའི་ཟུར་
བཀའི་ རྗེས་ གནང༌། དཔྱལ་ ལུགས་ ཀྱི་ ཕག་མོ་ ཞལ་ གཉིས་ མ། དོན་གྲུབ་མ།
དབུ་བཅད་མ་རྣམས་ལེགས་པར་ཕུལ། གདོན་གྲོལ་ཕུལ་བའི་ནུབ་མོའི་རྨི་ལམ་
དུ་དབུས་གཙང་ཁམས་གསུམ་གྱི་སེར་མོ་བ་མང་དུ་བྱུང་། ཐོ་རེངས་སུ་རྒྱ་སོག་གི་
སེར་མོ་བ་གསུམ་འདུག་པའི་ནང་ནས་གདོང་པ་ཉག་ལ་ངོ་ནག་པ་ཞིག་གིས།
གཞན་ངེད་རྣམས་འགྲོ་བསམ་རུང་ཁྱོད་ཀྱིས་ཐམས་ཅད་ལ་བུམ་གཏེར་རེ་སྦྱིན་
ཞིང་འདུག་པར་ངེད་རྣམས་ལ་ཡང་བུམ་གཏེར་རེ་དགོས། དེ་ནས་འགྲོ་བ་ཡིན་
ཟེར་འདུག་པར། དེའི་ཕྱི་ཉིན་ངེད་རང་གི་བླ་བྲང་དུ་བུམ་པ་ལེན་པར་བཏང་།
ལྕམ་དྲལ་མདུན་ནས་སྐུ་ཆས་ཀྱིས་གཙོས་གླུད་རྫས་བསམ་གྱིས་མི་ཁྱབ་པ་གནང་
སྟེ་ཚེས་དགུ་ཉིན། གཏོར་ཆེན་དང་ཟུང་འབྲེལ་གྱི་སྐུ་གླུད་ཞིག་ངེད་རང་དཔོན་
སློབ་དང་། ཁྲ་ར་སྒོམ་ཆེན་བཅས་ཀྱིས་བརྫངས་པར་མངོན་སུམ་དུ་འགྱུར་ཆེ་བའི་
རྟགས་ཀུན་གྱིས་ཡ་མཚན་པར་གྱུར། ཚེས་བཅུའི་ཉིན་གསོལ་སྟོན་བཞུགས་གྲལ་
རྒྱས་པ་དང༌། ངེད་ལ་ལེགས་གསོལ་གྱི་འབུལ་བ་གནང་བའི་ཐོ་འདི་ལྟར་མཆིས་
- 119 -



མེས་པོའི་ཤུལ་བཞག་ལས། – ཨེ་ཝཾ་བཀའ་འབུམ། ༼༢༣༽
ཏེ། ཁམས་གསུམ་འགྲོ་བ་ཡོངས་ཀྱི་འདྲེན་པ་ཁྱབ་བདག་འཁོར་ལོའི་མགོན་པོ་
ཟུང་འཇུག་སྐུ་བཞིའི་བདག་ཉིད་རྡོ་རྗེ་འཆང་ཆེན་པོའི་ཞབས་སྟེགས་གསེར་གྱི་
འཁོར་ལོས་རྣམ་པར་མཛེས་པའི་ཁྲི་དཔངས་མཐོན་པོའི་དྲུང་དུ། སྒོ་གསུམ་གུས་
པ་ཆེན་པོས་ཞུ་བ། གངས་རིའི་ཕྲེང་བ་ག་བུར་གྱི་ཐིག་ཕྲེང་གསར་པ་ལྟ་བུས་
ཡོངས་སུ་བསྐོར་བ། བོད་དང་བོད་ཆེན་པོ་ཞེས་བོད་པའི་བསིལ་ལྡན་གྱི་ལྗོངས་
འདིའི་སྐྱེ་དགུ་མ་ལུས་ལེགས་ལམ་ལ་གཟུད་པར་མཛད་ཕྱིར་འཇམ་པའི་དབྱངས་
ཉིད་ངུར་སྨྲིག་གི་རྣམ་རོལ་དུ་སྟོན་པ། དཔལ་ལྡན་ས་སྐྱ་པ་ཞེས་གྲགས་སྙན་གྱི་བ་
དན་དཀར་པོ་སྲིད་པའི་རྩེ་མོར་འཕྱུར་བར་གྱུར་པ། གོང་གི་རིང་ལུགས་དྲི་མ་
མེད་པར་འཛིན་པ་རྣམས་ཀྱི་རྩེ་མོར་གྱུར་པ། ཤྲཱི་ཨེ་ཝཾ་ཞེས་བོད་པ་ཐུབ་བསྟན་
ནོར་བུའི་གླིང་གི་འཇིགས་མེད་རྡོ་རྗེའི་ཁྲི་རྐང་པདྨ་རཱ་གའི་མདངས་ཅན་གྱི་བ་
གམ་དུ་མངོན་པར་མངའ་གསོལ་བའི་རྣམ་འདྲེན་རྡོ་རྗེ་འཆང་ཆེན་པོ་རིམ་པར་
བྱོན་བཞིན་པ་དག་དང༌། སྡེ་བཞི་དགེ་བཅུའི་མིང་དོན་མཚུངས་པ་ངེད་ཀྱི་ཡབ་
མེས་གོང་མའི་རིང་ནས་ཡོན་མཆོད་ཉི་ཟླ་ཟུང་དུ་འབྲེལ་བ་གསེར་དངུལ་གྱི་རང་
མདོག་མ་འགྱུར་བ་ཡིན་པ་ཞུ་མ་དགོས། དེ་དག་ལས་ཀྱང་ཁྱད་པར་དུ་འཕགས་
པའི་སྐྱབས་གནས་དམ་པ་ཉིད། སྤྱིར་ན་གངས་ཅན་ཀྱི་ལྗོངས་འདིའི་བསྟན་དང་
འགྲོ་བའི་རྩ་ལག་དམ་པར་གྱུར་པ་དང༌། ལྷག་ཏུ་བོད་ཆེན་གྱི་ལྗོངས་འདིའི་འགྲོ་
བ་ཡོད་དོ་ཅོག་གི་མཆོད་པའི་ཡུལ། བསོད་ནམས་བསགས་པའི་ཞིང་། ས་གཞིའི་
བཅུད། འདི་ ཕྱི་གཉིས་ ཀའི་ རེ་ གནས་ དང་ དཔུང་ གཉེན་ གཅིག་ པུར་ གྱུར་ པ་
ལགས་ཤིང༌། དེ་ལས་ཀྱང་ལྷག་པར་ཕྲན་ལྟོས་བཅས་ཀྱི་སྐྱབས་གནས་གཅིག་པུ་
མེ་ཏོག་ཕོག་པའི་ལྷ་སྐལ་ཉིད་དུ་བསོད་ནམས་ཀྱི་དཔལ་གྱིས་ཐོབ་པར་གྱུར་
- 120 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལགས། འདི་ཕྱིར་སྐྱབས་གནས་དམ་པ་ཉིད་ལས་གཞན་པའི་སྐྱབས་ཡུལ་བཙལ་
དུ་མེད་པ་ཞེ་ཐག་སྙིང་ནས་ཆོད་ཀྱང་། སངས་རྒྱས་རང་རྒྱུད་ལ་ཡོད་ཀྱང་རང་
གིས་མི་མཐོང་བ་སེམས་ཅན་གྱི་གཤིས་ཡིན་བཞིན། དོན་ཆུང་ཚེགས་ཆེའི་ཕྱི་ནང་
གི་བྲེལ་བ་སྣ་ཚོགས་ཀྱིས་བསྐལ་པས་ལོ་ཤས་ནས་འདིར་ཞལ་མ་ཕེབས་པ་དང་།
བཀའ་ཆོས་ཀྱི་བདུད་རྩི་མྱངས་པ་སོགས་བསམ་པ་རྫོགས་པ་ཞིག་གང་ཅིའི་
སྟབས་འགྲིག་མ་བྱུང་། འདི་ལོར་གསོལ་བ་བཏབ་པ་བཞིན་རང་གི་བསྟི་གནས་
འདི་ཉིད་དུ་ཞབས་ཀྱི་འཁོར་ལོ་ཉེ་བར་བཀོད་དེ། སྨིན་བྱེད་ཀྱི་དབང༌། གྲོལ་
བྱེད་ཀྱི་ཁྲིད་སོགས་ཟབ་པ་དང་རྒྱ་ཆེ་བའི་གདམས་པ་རྒྱ་མཚོ་ལྟ་བུ་བཀའ་དྲིན་
སྩལ་ བ་ དང༌ ། རང་ གི་ལྷག་ བསམ་ གྱིས་ཀུན་ནས་བསླངས་ པའི་ འདུན་ པས་
བཞེངས་པའི་སྐུ་གསུང་ཐུགས་ཀྱི་རྟེན་གསུམ་ཡོད་དོ་ཅོག་རྣམས་ལའང་རབ་ཏུ་
གནས་པའི་མེ་ཏོག་འཐོར་བ་དང༌། ཞར་བྱུང་དུ་ས་གཞི་ཡུལ་འཁོར་བཅས་བྱིན་
གྱིས་བརླབས་པ་སོགས་མཁྱེན་བརྩེ་ནུས་གསུམ་བསམ་གྱིས་མི་ཁྱབ་པའི་སྒོ་ནས་
བཀའ་དྲིན་གཞལ་དུ་མེད་པར་གྱུར་པ་འདི་ལྟ་བུ་ལ་སྟོང་གསུམ་མ་ལུས་པ་རཏཱའི་
ཚོགས་ཀྱི་བྱུར་བུར་བཀང་སྟེ་དབུལ་ཡང་བཀའ་དྲིན་གྱི་ཆ་ཤས་འཁོར་བ་ལྟ་ག་ལ་
ཡོད། དེ་ ལྟ་ ནའང་ ལྷག་ བསམ་ རྣམ་ པར་ དག་ པས་ ཀུན་ ནས་ བསླངས་ ཏེ།
འཁོར་གསུམ་ཡང་དག་གི་མཎྜལ་རྟེན་མཚོན་བྱེད་ཙམ་དུ་བཀྲ་ཤིས་ཀྱི་རེ་ཁཱས་
མཚན་པའི་ལྷ་རྫས་པུཎྜ་རཱི་ཀའི་མདངས་ཅན་སྲིད་དུ་རིང་ཞིང་ཕོན་ཚར་མ་ཉམས་
པ་གསུམ། གསང་གསུམ་རྡོ་རྗེའི་རང་བཞིན་མཛེས་སྐུ་རིན་པོ་ཆེ་བསྐལ་བརྒྱར་
གཡོ་བ་མེད་པའི་རྟེན་འབྲེལ་དུ་སྟོན་པའི་སྐུ་བརྙན་ལི་མ། འགག་མེད་རྡོ་རྗེའི་སྒྲ་
དབྱངས་ཡན་ལག་དྲུག་ཅུའི་འཆད་རྩོད་རྩོམ་གསུམ་གྱི་སྒོ་ནས་ཟབ་རྒྱས་ཆོས་ཀྱི་
- 121 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྒོ་ཡངས་པར་འབྱེད་པའི་མཚོན་བྱེད་དུ་རྡོ་རྗེ་འཆང་ཀུན་དགའ་བཟང་པོའི་རྣམ་
ཐར་པུསྟི་ཀདངུལ་བྲིས་མ་སྤུས་ལེགས། ཆོས་དབྱིངས་གསང་བ་བསམ་གྱིས་མི་
ཁྱབ་ཅིང་མཁྱེན་བརྩེ་ནུས་ གསུམ་ གྱི་ཡོན་ཏན་ཕྲིན་ལས་ རབ་ འབྱམས་ ཀྱིས་
མཁའ་ཁྱབ་བསྟན་འགྲོའི་དོན་རླབས་ཆེན་རྒྱུན་མི་འཆད་པར་ལྷུན་གྱིས་གྲུབ་པའི་
མཚོན་བྱེད་དུ་རྡོ་རྗེ་དྲིལ་བུ་གསེར་རྩེ་མ། ཐོད་པའི་ཌ་མ་རུ། ཏིང་ཤགས་དངུལ་
ཐག་ཅན། རཀྟའི་ཕྱག་ཕྲེང་རྒྱན་ལྡན། འགན་སྦྱར། པང་ཁེབས། སྦུ་ཧར་གྱི་ཆག་
ལྷམ་ ཇས་ རྫོགས་ ཅན། མཧཱ་ ཡུག་ གསུམ། ལིང་ཡུག་ གསུམ། ཤུག་ ཚང་ ཡུག་
གསུམ། འབྲུག་མས་གཙོས་པའི་ གོས་ཡུག་གསུམ། ཟམ་ཡུག་མདོག་སྣ་ཚོགས་
བདུན། ཝ་ ལྤགས་ བཅུ། སྲམ་ལྤགས་ གསུམ། སྤྲེ་ ལྤགས་ གསུམ། གུང་ ལྤགས་
གསུམ། སྤྱང་ ལྤགས་ གསུམ། གཡི་ ལྤགས་ གསུམ། གསའ་ ལྤགས་ གསུམ།
གཟིག་ལྤགས་ལྔ། སྟག་ལྤགས་གཉིས། གསེར་ཞོ་བཅུ། དངུལ་སྲང་བརྒྱ་ཐམ་པ།
ཆིབས་ཆེན་དགྱེས་འཛི་སྒྲ་འཁོར་ཚང་མ་སྤུས་ལེགས་ཀྱིས་བརྒྱན་པས་གཙོས་
པའི་རྟ་ལྔ། དྲེའུ་ཨ་མདོ་གཅིག །ཡང་དྲེའུ་གཅིག །ཆེ་མཛོ་བདུན། མཛོ་མོ་གསུམ།
ནས་ཁལ་བརྒྱ་ཐམ་པ་བཅས་ཁྱོན་རྣམ་གྲངས་སུམ་བརྒྱ་དང་བཅུ་གསུམ་མཚོན་
བྱེད་དང་། དེར་མ་ཟད་ལུས་དང་ལོངས་སྤྱོད་དགེ་བའི་དངོས་པོ་ཇི་སྙེད་མཆིས་པ་
དེ་སྙེད་ཀུན་བཟང་མཆོད་པའི་སྤྲིན་དུ་སྤྲུལ་ཏེ་འབུལ་ལམ་ཞུས་པས་བརྩེ་བ་ཆེན་
པོས་བཞེས་ནས་སྐྱེ་བ་ནས་ཚེ་རབས་ཀྱི་ཕྲེང་བར་ཐུགས་བརྩེ་བ་ཆེན་པོས་རྗེས་
སུ་འཛིན་པར་ཞུ་ཞུ། ཞེས་གནང་བ་དང་། ཚེས་བཅུ་གཅིག་ཉིན་འཛམ་ཐོག་ནས་
ལྕམ་དྲལ་སྐུ་འཁོར་གྱིས་ཨ་ལོ་རྩེ་གསུམ་མདོ་བར་ཆིབས་སྐྱེལ་བཅས་མཛད།
ལྕགས་ར་རྫོང་དང་ཕྱག་མཛོད་བཟང་པོ་བཅས་ཀྱིས་རྫོང་ལྟག་ཏུ་ཚ་འབོག་ཇ་
- 122 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འདྲེན་དང༌། བླ་དགོན་གྱིས་ཇ་ཞུས་མཇལ་དར་སོགས་གནང་། ལྕགས་ར་ཚོགས་
ཆེན་དུ་མང་ཇ་འགྱེད་བཅས་དངུལ་སྐར་ལྔ་རེ་དང༌། བླ་མ་རྣམས་ལ་བསྔོ་རྟེན་རེ་
ཕུལ་ནས་ལྷུན་གྲུབ་སྟེང་དུ་སླེབས། སྨན་འཇིམ་ལས་གྲུབ་པའི་འཇམ་མགོན་བཀྲ་
ཤིས་ལྷུན་གྲུབ་ཀྱི་སྐུ་བརྙན་མི་ཚད་ཆེ་བ་ཙམ་ཞིག་ཁྲི་དང་བཅས་པ་ལེགས་པར་
གྲུབ་ཡོད་པ་ལ་སྐུ་ཁྲུས་གསོལ་ཏེ་རབ་གནས་བརྟན་བཞུགས་ཀྱིས་གཟིམས་ཆུང་
དེ་ཉིད་དུ་སྔོན་རྡོ་རྗེ་ འཆང་ སངས་རྒྱས་ ཕུན་ ཚོགས་ ཀྱི་གཟིམས་མལ་ སྐུ་འདྲ་
བཞུགས་པའི་གཡོན་འགྲམ་དུ་བཞུགས་སུ་གསོལ་ཏེ། །
ཨོཾ་སྭསྟི། དུས་གསུམ་རྒྱལ་བའི་ཐུགས་རྗེའི་ཆུ་གཏེར་ལས། །ལེགས་འཁྲུངས་
འདྲེན་མཆོག་བསམ་འཕེལ་དབང་གི་རྒྱལ། །བཀྲ་ཤིས་ལྷུན་གྱིས་གྲུབ་པའི་སྣང་
བརྙན་མཆོག །དཔལ་ལྡན་ཆོས་སྐྱོང་སྒོ་གསུམ་གུས་པས་བཞེངས། །དགེ་དེས་
བསྟན་པ་དར་ཞིང་བཤད་སྒྲུབ་འཕེལ། །བསྟན་འཛིན་སྐུ་ཚེ་བསོད་ནམས་ལོངས་
སྤྱོད་རྒྱས། །འཇིག་རྟེན་བདེ་ཞིང་མཁའ་ཁྱབ་སེམས་ཅན་རྣམས། །བླ་མེད་བྱང་
ཆུབ་སྙིང་པོ་ཐོབ་ པར་ཤོག །ཅེས་ པའི་ གསོལ་བ་བཏབ། ཡོངས་ ཀྱི་དགེ་བའི་
བཤེས་གཉེན་འདན་ལོ་ཙཱ་བ་ཆེན་པོ་ཚུལ་ཁྲིམས་རིན་ཆེན་པ་ནས་བདག་ཅག་གི་
དབོན་པོར་རྒྱུད་སྡེ་སོ་སོའི་ཐིག་གི་རིམ་པ་དང་མཆོད་རྟེན་གྱི་ཐིག་རྩ་རྣམས་
བསླབ་ པར་ མཛད་ དགོས་ ཚུལ་ ཞུས། དྭའུ་ སོགས་ སྟོད་སྨད་ཀྱི་མཇལ་ མི་དང་
བརྟག་ ཞུས་ ཀྱི་ རིགས་ དགོས་ པའི་ ལན་ འདེབས་ རྣམས་ བརྫངས། ཚེས་ བཅུ་
བཞིའི་ཉིན་གཙུག་ལག་ཆེན་མོར་བཅོམ་ལྡན་འདས་ངན་སོང་སྦྱོང་བའི་དཀྱིལ་
འཁོར་སྒྲུབ་མཆོད་ཀྱིས་རང་ཉིད་ལ་ལྟོས་པའི་ཤི་གསོན་ཐམས་ཅད་ཀྱིས་གཙོས་
འགྲོ་བ་མཁའ་མཉམ་ཐམས་ཅད་ལ་དམིགས་པའི་བྱང་བུ་བཞུ་བ་དང༌། བསྔོ་
-123 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཡིག་རྣམས་ལ་སྦྱིན་སྲེག་བྱས་ནས་བཅོ་ལྔའི་ཉིན་རྡོ་ཁོ་ལྷ་ཁང་དུ་འབུམ་བསྒྲགས་
པ་དང་། དགེ་འདུན་དྲུག་ཅུ་སྐོར་གྱིས་གཏོར་མ་བརྒྱ་རྩ་གསུངས་པ་དང༌། ངེད་
རང་ཁུ་དབོན་གཙོས་གྲྭ་སློབ་ཉི་ཤུ་སྐོར་གྱིས་སཱཙྪ་འདེབས་པར་བཅས་གྲུབ་པར་
ཞུས། ཧོར་དཔོན་ཁག་རྣམས་ཀྱི་སྐུ་ཚབ་ཇའི་སང་སོ་སོར་དབང་དང་གནང་ཆ་
བརྟག་ཞུས་ཀྱི་རིམ་པ་སོགས་ཇི་ལྟར་དགོས་པ་རྣམས་དང༌། དགེ་སློང་གཙང་པ་
སངས་རྒྱས་བསྟན་པས་དགེ་བསྐུལ་གྱི་ཞུ་བ་དང་མཎྜལ་ཕྱག་རྟེན་བཅས་ཕུལ་
བར་བརྟེན་འདན་རྫོང་དམར་ཁོག་གི་འདམ་ཐོག་དགོན་པའི་མདུན་གྱི་གཡག་
སྒང་ཟེར་བར་འཇམ་དབྱངས་ས་སྐྱ་པ་མཐུ་སྟོབས་དབང་ཕྱུག་གི་སྐུ་འབུམ་ཆེན་
མོར་གསེར་ཟངས་ལས་གྲུབ་པའི་གན་འཛིར་རྒྱུག་མཐོ་དགུའི་ ཚད་ཡོད་སྒྲོས་
ལེགས་ཤིག་ངེད་རང་ནས་ཚོགས་རྫོགས་ཕྱིར་གསར་བརྡུངས་བྱས་ནས་གཟུངས་
གཞུག་ གི་ རིམ་པ་དང་བུམ་གཏེར་བཅས་ཏེ་འཛུགས་མཁན་དུ་དགེ་སློང་ཨ་
ཐོགས་ཅན་བརྫངས་ཤིང༌། ལྷོའི་ཀརྨ་ལྷ་སྟེང་པའི་ལྷ་བྲིས་པ་རྣམས་ཀྱིས་དབང་
གི་རིགས་ལྔ་ཉི་ཤུ་རྩ་ལྔ་གསར་བཞེངས་དང༌། དེ་བཞིན་གཤེགས་པའི་རྟོགས་
བརྗོད་ཆོས་རྒྱལ་དགེ་བའི་དབང་པོས་མཛད་པའི་དཔག་བསམ་འཁྲི་ཤིང་གི་
བཀོད་པ་ཐང་ཁ་གསར་བཞེངས་ཀྱི་དབུ་བཙུགས་པ་དང༌། རིམ་གྱིས་སྐྱེས་རབས་
ཤིན་ཏུ་རྒྱས་པ་སློབ་དཔོན་དཔའ་བོས་མཛད་པ་ལྟར་ཁ་སྐོང་བཅས་དང༌། གྲུབ་
ཐོབ་བརྒྱད་ཅུ། གནས་བརྟན་བཅུ་དྲུག་ གི་རྟོགས་བརྗོད་ ཀྱི་བྲིས་ཐང་སོགས་
བཞེངས་པའི་བཀོད་པ་བརྩམ། ལོ་ལྟར་གྱིས་སྟོད་སྨད་གང་དུ་ཡང་བུམ་གཏེར་
སུམ་བརྒྱ་ནས་བརྒྱ་ཕྲག་ལྷག་པའི་བར་བསྒྲུབས་ཏེ་སོ་སོར་ཕན་ཆ་བྱེད་པར་སྒྲུབ་
ཚུལ་ཀྱང་མང་དུ་མཆིས་རུང་། འཕྲལ་ཕུགས་ཐམས་ཅད་དུ་དགེ་ཕྱིར་སངས་རྒྱས་
- 124 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཀླུ་དབང་རྒྱལ་པོ་གཙོ་བོར་བསྐྱེད། དགོན་སྡེ་ཡུལ་ཁམས་ཐམས་ཅད་ལ་བསོད་
ནམས་སྤེལ་ཕྱིར་དེའི་མགྲོན་དུ་ནོར་ལྷ་ཕོ་མོ། ལྷ་ཀླུ་གཞི་བདག་གིས་བསྐོར་བ་
དང༌། ས་བདག་ཀླུ་གཉན་དང་སྡེ་བརྒྱད་ཀྱི་ནད་ལས་གྲོལ་བའི་ཕྱིར། ཀླུ་དབང་
རྒྱལ་པོའི་ལྷ་ཚོགས་ལ་སེང་གེ་སྒྲ་དང་ལྷ་ཀླུ་རྣམས་ཀྱིས་བསྐོར་བ་ཞིག་དང༌། དེ་
དག་གང་མཐུན་པའི་གསོལ་གདབ་དང་བདེན་སྟོབས་བརྗོད་པ་ཞིག་བྱས་པས་
གང་ དུ་ ཡང་ དགེ་ མཚན་ ཆེ་ བར་ བྱུང་ འདུག །དམིགས་བསལ་ དགོས་ རིགས་
རྣམས་དམ་པ་གོང་མའི་གསུང་རབ་དྲི་མ་མེད་པ་ལྟར་ལག་ལེན་གང་ཐེབས་
བགྱིས། བླ་མ་བསོད་ནམས་རྒྱལ་མཚན་དེ་ཉིད་སྐུ་ཡོན་བཟང་ལ་བླ་མ་གོང་མའི་
རྒྱུད་ཀྱི་བྱིན་གྱིས་བརླབས་པ་ཞིག་མཆིས་རུང་དུས་རྒྱུན་སྐུ་བབ་ལྕི་བ་དང༌། ལྷག་
པར་ཞབས་འབམ་གྱིས་བསྙུང་གཞི་ཆེ་བས། ངེད་རང་ནས་དོ་ཁུར་ གྱིས་སྨན་
དཔྱད་རིམ་གྲོས་ཞབས་ཕྱི་བསྒྲུབས་རུང་ཕན་པའི་སྐབས་སུ་མ་གྱུར་པས་ས་ག་ཟླ་
བའི་གནམ་གང་ཉིན་ཞིང་དུ་ཕེབས། ཐུགས་དམ་གསལ་འདེབས་དང༌། ལམ་
སྟོན་དང་གདུང་མེ་འབུལ་བ་ལ་སོགས་ངེད་ནས་བྱས། བླ་མ་དེ་འདས་པ་ཤིན་ཏུ་
ཕངས་སེམས་ཆེ་བར་བྱུང་རུང་བཟློག་ཐབས་ནི་མ་མཆིས། མགོ་ཟི་ནས་བྱོན་པའི་
ཁང་སར་ཞབས་དྲུང་ཆོས་སྐྱོང་བཟང་པོ་དེ་ཉིད། མཁན་ཆེན་བསོད་ནམས་བཟང་
པོ་སྐུ་ན་སྨིན་པ་བཅས་ཨེ་ཝཾ་དུ་བསྟན་པའི་འཛིན་སྐྱོང་ལ་དབུས་སུ་ཡར་ཕེབས་
དགོས་པར་ སྡེ་དགེ་སྐུ་མཆེད་ལ་མཇལ་ཁ་ཞུ་བ་དང༌། བདག་ཅག་ནས་ཀྱང་
ཞབས་དྲུང་སྐུ་ཞབས་ལ་དབང་ཆོས་འགའ་ཞིག་འབུལ་དགོས་པ་བཅས་ལྷུན་གྲུབ་
སྟེང་དུ་ཕེབས་བྱུང་བར་སྡེ་དགེ་བླ་བྲང་ནས་ཀྱང་དཔོན་བློན་འཁོར་བཅས་ཀྱིས་ཚེ་
དབང་གསན་པ་དང༌། གསོལ་སྟོན་ཟུར་ཆས་འབུལ་བ་རྒྱ་ཆེ་བ་སོགས་བཀའ་
- 125 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དྲིན་དཔག་མེད་གནང་བ་དང་སྐུ་མཆེད་ཁག་ནས་ཀྱང་སྐུ་རྫོང་དང་། ཆོས་གྲྭ་ཆེན་
པོ་ལྷུན་གྲུབ་སྟེང་གི་བླ་ཆོས་གྲྭ་མང་གི་ཚོགས་ཀྱིས་ཀྱང་ཆོས་འབྲེལ་ཞུས་ཏེ་རང་
རང་འབྱོར་ཚོགས་ཀྱི་འབུལ་བ་བཟང་ཞིང་། བདག་ཅག་ནས་ཀྱང་དབོན་རིན་པོ་
ཆེར་དབང་ཆོས་གལ་ཆེ་བའི་རིམ་པ་ཕུལ་བ་ལ་ཐོག་མར་སྒྲོལ་དཀར་ཡིད་བཞིན་
འཁོར་ལོའི་རྗེས་གནང༌། ཕྱག་ན་རྡོ་རྗེ་གོས་སྔོན་ཅན་གྱི་རྗེས་གནང༌། ཕྱག་རྡོར་
གཏུམ་པོ་ཁྱུང་ལྔའི་རྗེས་གནང་། ཕྱག་རྡོར་ཨུ་ཙཱ་ རླའི་རྗེས་གནང༌། ཁྱུང་ནག་
གསེར་མིག་འཁྱིལ་པའི་རྗེས་གནང་། རྟ་མགྲིན་ལྕགས་རལ་ཅན་གྱི་རྗེས་གནང་།
ཛམྦྷ་ལ་དཀར་པོ་འབྲུག་ཞོན་གཙོ་འཁོར་ལྔའི་རྗེས་གནང་ལུང་བཅས། ཛམྦྷ་ལ་
དམར་པོ་གྲྭ་པ་མངོན་ཤེས་ཅན་གྱིས་གཏེར་ནས་བཏོན་པའི་ལུགས་ཀྱི་རྗེས་
གནང་ལུང་བཅས། ཕྱག་ན་རྡོ་རྗེ་གཏུམ་པོ་ཁྱུང་ལྔའི་རྗེས་གནང་མཐའ་བརྟེན་མེ་
དབང་དང་བཅས་པ། བླ་མ་རྒ་ལོ་ནས་བརྒྱུད་པའི་ཞིང་སྐྱོང་དུར་ཁྲོད་བདག་པོ་
ཡབ་ཡུམ་གྱི་རྗེས་གནང༌། ཨཱ་ཙརྱ་དམར་པོ་ནས་བརྒྱུད་པའི་དམག་ཟོར་ལྷ་མོའི་
རྗེས་གནང་ལུང་བཅས། ས་སྐྱ་པའི་གསེར་ཆོས་ཁྱུང་ཁྲའི་རྗེས་གནང་རྒྱས་པ་ཆོས་
རྒྱལ་འཕགས་པའི་ཡིག་ཆ་དང༌། དེའི་གསལ་བྱེད་བྱམས་པ་ངག་དབང་དཔལ་
བཟང་གིས་མཛད་པ། དེའི་ལས་ཚོགས་རྒྱས་པ་བླ་མ་འཕགས་པ་དང་སྔགས་
འཆང་གཟུངས་ཀྱི་དཔལ་བས་མཛད། དུར་ཁྲོད་བདག་པོའི་རྒྱུད་གསང་བ་སྙིང་
གི་འཁོར་ལོ། དེའི་འགྲེལ་པ་བེ་རོ་ཙ་ནས་མཛད་པ་ལ་བ་རིའི་འགྱུར། ཡང་དེའི་
ལས་ཚོགས་རྙིང་པ་བཅས་ཀྱི་ལུང་ཆ་ཚང་། འཕགས་པའི་ཀླུ་དབང་རྒྱལ་པོ་རྗེས་
གནང་ལུང་བཅས། སེང་གདོང་མའི་ལས་ཚོགས་ཉེར་ལྔའི་ལུང༌། སྨན་བླ་མཆེད་
བདུན་གྱི་རྗེས་གནང༌། པཎ་ཆེན་གྱི་ཡིག་ཆའི་ལུང་བཅས། ཕྱག་རྡོར་རྣམ་སྲས་
- 126 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྦགས་སྒྲུབ་གནོད་སྦྱིན་ཨ་པ་ར་ཛི་ཏའི་རྗེས་གནང་བཅས། གཙུག་གཏོར་རྣམ་
པར་རྒྱལ་མ་ལྷ་དགུའི་རྗེས་གནང་། ཐུབ་པ་གནས་བརྟན་བཅུ་དྲུག་གི་རྗེས་
གནང་ལུང་བཅས། མགོན་པོ་ལྕམ་དྲལ་ལྷ་གསུམ་གྱི་རྗེས་གནང་སངས་རྒྱས་རིན་
ཆེན་གྱི་ཡིག་ཆའི་སྟེང་ནས། མགོན་པོ་ལྷ་བཅུ་གཉིས་ཀྱི་རྗེས་གནང་མཁྱེན་བརྩེ་
དང་མཁན་ཆེན་ནམ་མཁའ་དཔལ་བཟང་གི་ཡིག་ཆའི་སྟེང་ནས་གུང་བསྒྲིགས་པ།
བྲན་བདུད་གཤིན་རྗེ་ནག་པོའི་རྗེས་གནང་སྔགས་འཆང་ཀུན་དགའ་རིན་ཆེན་གྱི་
ཡིག་ཆའི་སྟེང་ནས། པུ་ཏྲ་མིང་སྲིང་གསུམ་གྱི་རྗེས་གནང་ཀུན་དགའ་རིན་ཆེན་གྱི་
ཡིག་ཆ་ལྟར། དཔལ་མགོན་ཞལ་བཞི་པའི་སྒྲུབ་དུས་ཀྱི་མགོན་པོའི་རྗེས་གནང་
ཐུན་མོང་མ་ཡིན་པ། དཀར་པོ་ཚེ་འཕེལ་གཙོ་འཁོར་ལྔ། སེར་པོ་རྒྱས་བྱེད་གཙོ་
འཁོར་དགུ། དམར་པོ་དབང་སྡུད་གཙོ་འཁོར་ལྔ། སྔོན་པོ་བགེགས་འཇོ མས་
གཙོ་འཁོར་ལྔ་རྣམས་ངག་དབང་ཆོས་གྲགས་ཀྱི་ཡིག་ཆ། དཔལ་ལྡན་དུད་སོལ་
རྒྱལ་མོའི་རྗེས་གནང་། ལེགས་ལྡན་སྟག་ཞོན་གྱི་རྗེས་གནང་རྣམས་ཕུལ་གྲུབ་
འཕྲལ། བཞུགས་གྲལ་གསོལ་སྟོན་གྱི་ཐོག་སྐུ་རྫོང་གི་རིམ་པ་ཡང་འདི་ལྟར་ཕུལ་
ཏེ། རྣམ་ འདྲེན་ ཆོས་ ཀྱི་ དབང་ ཕྱུག་ ལྷ་ རིགས་ དབོ ན་ རིན་ པོ་ ཆེ་ གང་ དེའི་
ཞབས་པད་གདོང་ལྔས་གཡོ་བ་མེད་པར་བཏེག་པའི་གསེར་ཁྲི་མཐོན་པོའི་དྲུང་དུ་
དད་སྤྲོས་བཏུད་དེ་ཞུ་གསོལ། དམ་པ་ཉིད་ཀྱང་ཐོག་མ་མེད་པའི་དུས་ནས་ལས་
དང་སྨོན་ལམ་བཟང་པོའི་མཐུ་དཔལ་ཕུན་སུམ་ཚོགས་པས་ཀུན་མཁྱེན་རྡོ་རྗེ་
འཆང་གཉིས་པ་ཀུན་དགའ་བཟང་པོའི་བསྟན་པ་རིན་པོ་ཆེའི་སྒྲོན་མེར་གྱུར་པར་
མ་ཟད། ལྷག་ཏུ་ཁོ་བོ་ཅག་རང་གི་སྐྱབས་མགོན་མཚུངས་ཟླ་མེད་པ་བྱམས་པ་
བསོད་ནམས་བཟང་པོ་བའི་རིགས་ཀྱི་སྲས་དམ་པར་གྱུར་པ་བཅས། གཞན་ལས་
- 127 -



བd
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཕུལ་དུ་བྱུང་བའི་ལྷག་བསམ་གྱི་ཞེ་ས་ཆེ་བ་དང་། ཁྱད་པར་ཞབས་དྲུང་རིན་པོ་ཆེ་
ཡང་བོད་ཆེན་གྱི་ལྗོངས་ཀྱི་གདུལ་བྱའི་ཞིང་འདིར་སྐུ་ཕྱག་ཕེབས་པའི་ཐོག་ནས་
བཟུང་། རྟེན་འབྲེལ་གྱི་སརྒ་མ་ལོག་པས་ཕྲན་ཅག་ཁུ་དབོན་ནས་ཀྱང་ཞབས་ཕྱི་
ཧ་ཅང་རྒྱ་ཆེ་བའི་རྔོ་ཐོགས་པ་ཞིག་ཅི་ལ་འགྲུབ་པའི་སྐབས་ཡོད་རུང་སྔོན་དུས་ཁུ་
བོ་བླ་མ་ཞིང་ཕེབས་བསྟན་འཛིན་ལྷུན་གྲུབ་དཔལ་བཟང་པོ་དེ་ཉིད་ནས་བཟུང་ད་
ཡན་ལ། ལར་ཞབས་དྲུང་ཁག་གང་དུའང་དད་ཞེན་ཆེ་ཁུལ་དང༌། ཉིད་དམ་པ་ཁུ་
དབོན་མཆོག་ལ་ཡང་ངོ་ལྐོག་ལྟ་བུས་མཛེས་མཛེས་མ་ཡིན་པར་ཞབས་ཕྱི་གང་
དྲག་ཨེ་ཐིང་སྙམ་པའི་བསམ་པ་ཡོད་པ་བཅས། ད་ལམ་ཡང་ལྷ་དབོན་དམ་པ་
ཉིད་སྐུ་དཀྱིལ་ཟླ་བ་ ལྟར་དྭངས་ཤིང་ཕྲིན་ལས་རྣམ་བཞིའི་འོད་དཀར་རྒྱལ་
བསྟན་ཀུནྡའི་དཔལ་མགོན་དུ་གྱུར་བཞིན་པ་ནས་སླར་ཡང་གངས་ཅན་གྱི་ལྷ་མིའི་
སྐྱབས་གཅིག་ཡོན་མཆོད་ཉི་ཟླ་སྐར་གསུམ་ལྟ་བུའི་ཚོགས་རྣམས་མཇལ་ཕྲད་
བཀའ་དྲིན་ཆེ་སྐྱོང་གིས་བཞེད་དོན་གེགས་མེད་ལྷུན་གྱིས་གྲུབ་པ་དང་། བསྡུ་བ་
རྣམ་བཞིའི་ཕྲིན་ལས་ཀྱི་སྒོ་འཕར་གཅིག་ཏུ་ཕྱེ་ནས་ཀུན་མཁྱེན་ཨེ་ཝཾ་པ་ཆེན་པོ་
གང་དེའི་འགྱུར་མེད་རྡོ་རྗེའི་ཁྲི་ལ་ཞབས་ཟུང་ལེགས་པར་བཀོད་དེ། གསང་ཆེན་
རྡོ་རྗེ་ཐེག་པའི་དམ་ཆོས་བདུད་རྩིའི་སྦྲང་ཆར་ཕྱོགས་བཅུར་འབེབས་པ་དང༌།
སྐལ་ལྡན་གདུལ་བྱའི་ཚོགས་ཀྱི་དད་པའི་ཞིང་སར་རྣམ་གྲོལ་སྐུ་བཞིའི་ལོ་ཏོག་
རབ་ཏུ་རྒྱས་པར་མཛད་ཕྱིར་ཞབས་པད་བསྐལ་བརྒྱར་བརྟན་པར་ཞུ་བ་དང་།
སླད་མར་ཞལ་དཀྱིལ་ཡང་ཡང་མཇལ་ཞིང་གདམས་པ་རྒྱ་མཚོའི་ཚོགས་རྣམས་
རིམ་གྱི་འབུལ་བའི་རྟེན་འབྲེལ་ལེགས་སྨོན་བཟང་པོ་འཕྲལ་ཡུན་ཀུན་དུ་འབྱུང་
ཕྱིར་སྐུ་རྫོང་མཚོན་བྱེད་ཙམ་དུ་བཀྲ་ཤིས་པའི་ཁ་བཏགས་ཆེ་ལེགས། སྟོན་པའི་
- 128 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གསེར་སྐུ། གསུང་རྟེན་གླེགས་བམ། ཇང་ཁེབས་ལེགས་པ་གཅིག །ཕྱག་དྲིལ་ཐེག་
ཆེན་ ལེགས་ པ་ གཅིག །ཕྱག་ ཏིང་ སྤུས་ལེགས། ཆོས་དུང་ གཅིག །རྒྱ་སིལ་སྒྲོས་
ལེགས་གཅིག །རྒྱ་སྦུབ། བདུན་ཚར་ལེགས་པ་ཆ། ཕུད་ཀོང་གཅིག །རག་གི་ཀ་
ཏོ་ར། ལིའི་ གསོལ་ རྟིར། སྤེན་པར། སྤེན་སྡེར། སྐུ་སྦྱར་གཅིག །སྤུ་ལའི་ཞབས་
ཆག །གོས་ཆེན་གྱི་བཞུགས་ འབོ ལ་ལེགས་པ། རྒྱ་མི་སེང་ཞོན་ཆ། ཁྲོ་དཀར་
ལེགས་པ། སྐྱོགས་རག་ཁ་གཅིག །ཟོ་ཁྲ་གཅིག །དངུལ་སྲང་ལྔ་བཅུ་ཐམ་པ། རྒྱ་
སྒམ་གསེར་མ་སྤུས་ལེགས། ལིང་ཡུག །གོས་ཡུག་གཉིས། རྒྱ་ཟམ་སྣ་ཚོགས་ཡུག་
ལྔ། ཝ་ལྤགས། སྲམ་ལྤགས། སྤྲེ་ལྤགས། གུང་ལྤགས། གཡི་ལྤགས། སྤྱང་ལྤགས།
གཟིག་ལྤགས། ཇ་ཆུང་ཇུ་འཁོར་དྲུག་གཅིག །ཤན་ཇ་འཁོར་དྲུག་གཅིག །མེ་མདའ་
གཅིག །ཆིབས་ཆིབས་རོལ་གཉིས། ཡང་རྟ་ཕོ་གཅིག །དྲེའུ་གཉིས། མཛོ་གསུམ།
གཡག་གསུམ་བཅས་ཁྱོན་རྣམ་གྲངས་བརྒྱ་དང་གསུམ་འབུལ་ལམ་ཞུས་པ་ཆོས་
དབྱིངས་ནོར་བུའི་གན་མཛོད་ཆེན་པོར་བཞུགས་པ་དང༌། སྐུ་འཚོ་རི་དབང་ལྟར་
བརྟན་ཅིང་ཕྲིན་ལས་དབྱར་མཚོ་ལྟར་རྒྱས་པ་དང་བཞེད་དོན་ཐམས་ཅད་ལྷུན་
གྱིས་གྲུབ་པར་གྱུར་ཅིག །ཅེས་པའི་འབུལ་ལམ་ཞུས་ཤིང༌། ཀུན་མཁྱེན་ཨེ་ཝཾ་པ་
ཆེན་པོའི་བསྟན་པ་རིན་པོ་ཆེ་གཟེངས་བསྟོད་དགོས་པར་མ་ཟད། ལྷག་པར་སྐུ་
དྲིན་མཚུངས་ཟླ་མ་མཆིས་པ་རྒྱལ་ཚབ་དམ་པ་བསོད་ནམས་བཟང་པོ་གང་དེའི་
བཀའ་དྲིན་རྗེས་སུ་དྲན་པའི་སྒོ་ནས་ཆིབས་སྒྱུར་གྱི་ཉིན་ཡང་ངེད་རང་ཁུ་དབོན་
གཉིས་དང༌། འདན་མ་ཞུ་ཆེན་ལོ་ཙཱ་བ། ལྷུན་གྲུབ་སྟེང་བླ་ཆོས་བཅས་ཀྱིས་རྡོ་ཁོ་
ལྷ་ཁང་ལྕང་ལོ་ཅན་གྱི་གཙུག་ལག་ཁང་གི་ལྟག །གྲུབ་ཆེན་ཀུན་དགའ་རྒྱ་མཚོའི་
ཆོས་ཁྲི་ཡོད་པའི་བར་སྐྱེལ་མ་ཞུས་ཏེ་བྱིན་རླབས་བཀའ་བསྒོ་རྒྱས་པར་ཕུལ་ནས་
- 129 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བསྟན་པ་འཛིན་ཅིང་སྐུ་ཚེ་རྒྱས་པའི་སྨོན་ལམ་ཞུས། ཞབས་དྲུང་དཔོན་གཡོག་
རྣམས་གླིང་ཚང་དུ་ཤར་གྱིས་ཕེབས། དེ་ཉིན་མར་ལམ་ཞོར་དུ་སྔོན་ནས་རྡོ་ཁོ་
མར་ལྕང་ལོ་ཅན་གྱི་གཙུག་ལག་གསར་བཞེངས་བྱས་པར་སྦྱིན་བདག་གི་ཚུལ་
དང༌། དད་པ་དང་ལྡན་པ་རྣམས་ལ་བསོད་ནམས་གསོག་པར་བྱ་བའི་ཕྱིར། ངེད་
རང་གི་འདྲ་འབག་རྒྱུག་མཐོ་བདུན་ཡོད་པ་ཞིག་བཞེངས་པའི་ནང་དུ་སྐུ་གསུང་
ཐུགས་ཀྱི་རྟེན་དང་བྱིན་རླབས་ཀྱི་རིགས་སོགས་དབུའི་ནང་ནས་བཟུང་པད་
གདན་ཡན་ཆད་ཇི་ལྟར་བཞུགས་པའི་དཀར་ཆག་ལ། དེ ་ ལ་
ཐོག་མར་དབུའི་ནང་དུ་དེ་བཞིན་གཤེགས་པའི་འཕེལ་གདུང་། དཔལ་ས་སྐྱ་
གོང་གི་དམ་རྫས་བརྒྱ་དོ། །ཨེ་ཝཾ་པའི་སྟོང་དོ། །གྲུབ་མཐའ་རིས་མེད་ཀྱི་དམ་
རྫས། དམ་རྫ་ས་ལས་གྲུབ་པའི་ཐར་རྩེ་ནས་ཀྱི་ཕྱག་ཚ་འཁྲུལ་མེད་ཚེ་དཔག་མེད་
ཀྱི་སྐུ། བླ་མ་བརྒྱུད་པ་ཀ་པ་ནས་ཆ་པའི་བར་དུ་ཡོངས་རྫོགས་ཚར་གཅིག །ཇ་པ་
གོང་མ་ཚར་བདུན། ཉ་པ་འོག་མ་ཚར་བདུན། ཏ་པ་ཚར་ཉེར་ལྔ། ཐ་པ་ཚར་སུམ་
ཅུ། ད་པ་ཚར་བདུན། ན་པ་ཚར་བདུན། པ་པ་ཚར་བཅུ་གསུམ། ཕ་པ་ཚར་ལྔ། །
རཏྣ་ཝནྡྷའི་གདུང་ཚ་བིརྱ་པ། དཀོན་མཆོག་དཔལ་ལྡན་གྱི་གདུང་ཚ་རྣམ་རྒྱལ་མ།
ལྷ་མཆོག་སེང་གེའི་གདུང་ཚ་མཆོད་རྟེན། སེམས་དཔའ་ཆེན་པོའི་གདུང་གི་སཱཙྪ།
བླ་མ་གོང་མ་སྣ་ཚོགས་ ཀྱི་གདུང་རུས་ལས། གུར་མགོན། ལས་ གཤིན། སྟོན་
པའི་སྐུ་ལི་མ་ཟངས་ཐང་མར་གྲགས་པ། ངེད་རང་གི་རྒྱུན་གོན་གྱི་ཆོས་གོས་འཕྱུ
གས་མེད། ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་སྐད་གཉིས་ཤན་སྦྱར་
ཅན། ངེད་རང་གི་རྒྱུན་དཀྲོལ་གྱི་དྲིལ་བུ་རྒྱ་ནག་མ་རྩེ་དགུ་ཅན། རིན་པོ་ཆེ་སྣ་
ཚོགས་ཀྱི་ཐུམ་པོ་ཆེ་བ་གསུམ། ཤེལ་ཕྲེང་བརྒྱ་རྩ་བརྒྱད། གནོད་སྦྱིན་འཁོར་ལོ་
- 130 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཆ་བཞི། སྨན་སྣ་ཚོགས་དང་འབྲུ་སྣ་ཚོགས་ཀྱི་ཐུམ་སུམ་ཅུའི་སྐོར་རྣམས་ལག་
ལེན་རྣམ་པར་དག་པས་བསྐྲུན་ཏེ། རྟེན་མཆོག་རྣམས་ལ་འདོད་པའི་དོན་ལ་
གསོལ་བ་རྩེ་གཅིག་ཏུ་བཏབ་པ་འདི་ལྟར་བཀོད་དེ། ཨོཾ་སྭ་སྟི། དྲིན་ཆེན་རྩ་
བརྒྱུད་ཀྱི་བླ་མ་ཡི་དམ་དཀྱིལ་འཁོར་གྱི་ལྷ་ཚོགས་ཕྱོགས་བཅུའི་རྒྱལ་བ་སྲས་དང་
སློབ་མར་བཅས་པ་ཐམས་ཅད་ཆོས་སྐུའི་རྟེན་འདི་ལ་ཇི་ སྲིད་འབྱུང་བ་བཞིའི་
གནོད་པས་མ་ཞིག་གི་བར་དུ་བརྟན་པར་བཞུགས་ནས་ཕན་བདེའི་འབྱུང་གནས་
སངས་རྒྱས་བཅོམ་ལྡན་འདས་ཀྱི་བསྟན་པ་ཕྱོགས་བཅུར་རྒྱས་ཤིང་ཡུན་རིང་དུ་
གནས་པ་དང༌། བླ་མ་བདེ་བར་གཤེགས་པ་རྡོ་རྗེ་འཆང་དང་མི་གཉིས་པ་རྣམས་
ཀྱི་ཐུགས་ཀྱི་དགོངས་པ་གོང་ནས་གོང་དུ་ཡོངས་སུ་རྫོགས་ཤིང་། ད་ལྟའི་ཞལ་སྔ་
ནས་ཀྱི་བསྟན་པ་རིན་པོ་ཆེ་ལ་སྐུ་དྲིན་གཞལ་དུ་མ་མཆིས་པའི་བླ་མ་དམ་པ་ཆོས་
ཀྱི་རྗེ་ཆོས་ཀྱི་རྒྱལ་པོ་སྐུ་དྲིན་མཚུངས་པ་མ་མཆིས་པ་རྣམས་ཀྱི་སྐུ་ཚེ་ཆོས་སྲིད་
རྒྱས་ཤིང་བསྟན་པ་དང༌། ཡུལ་གྲུ་ཆེན་པོ་འདི་ཉིད་ཀྱིས་གཙོས་ཕྱོགས་བཅུའི་
དགེ་འདུན་རྣམས་ཀྱི་སྡེ་འཕེལ་ཞིང་ཆོས་སྤྱོད་བཅུའི་སྒྲུབ་པ་ཉམས་ལེན་ཐམས་
ཅད་ཟླ་བ་ཡར་གྱི་ངོ་ལྟར་གོང་ནས་གོང་དུ་འཕེལ་ཞིང་རྒྱས་པ་དང༌། རྟག་ཏུ་
ཐུགས་མཐུན་ཅིང་སྐུ་ཚེ་རིང་བ་དང་། བསྟན་པ་རིན་པོ་ཆེ་ལ་སྙིང་ནས་གུས་པའི་
སྒོ་ནས་བསྟན་པ་འཛིན་སྐྱོང་སྤེལ་ཞིང་། དགེ་བཅུའི་ཁྲིམས་ཀྱིས་འཇིག་རྟེན་གྱི་
ཁམས་ཐམས་ཅད་བདེ་ལ་བཀོད་པའི་སྦྱིན་བདག་ཆེན་པོས་གཙོས་ས་སྟེང་ཆོས་
བཞིན་སྐྱོང་བའི་རྒྱལ་པོ་རྒྱལ་ཕྲན་ལེགས་ཉེས་ཀྱི་བྱེད་པོ་ས་བདག་རྣམས་ཀྱི་སྐུ་
ཚེ་བསོད་ནམས་ཆོས་སྲིད་མངའ་ཐང་ལོངས་སྤྱོད་རྒོལ་ངན་འཇོམས་པའི་སྟོབས་
དཔའ་མཛངས་ཀྱི་བློན་པོ་འཁོར་འབངས་སོགས་དབྱར་མཚོ་ལྟར་རྒྱས་ཤིང་རི་བོ་
- 131-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལྟར་བརྟན་པ་དང་། ཉི་ཟླ་ལྟར་ཀུན་ཏུ་གསལ་བ་ནས་དཀར་པོ་དགེ་བའི་ལས་ལ་
རྟག་ཏུ་བརྩོན་པས་བསྟན་པ་འཛིན་ཅིང་། སེམས་ཅན་བདེ་ལ་འགོད་པའི་བསམ་
པ་བཟང་པོ་མི་ཉམས་པར་སྙིང་རྗེས་རྒྱུད་བརླན་ཅིང་ནག་པོ་བདུད་ཀྱི་དབང་དུ་མི་
འགྲོ་བ་དང༌། སེམས་ཅན་ཐམས་ཅད་ཀྱང་ཕན་ཚུན་ཕ་མ་ལྟ་བུའི་བྱམས་པའི་
སེམས་རྙེད་ནས་རང་རང་ཅི་འདོད་ཀྱི་འདོད་དགུའི་དཔལ་གྱིས་རེ་བ་བསྐང་བ་
དང༌། ནད་གདོན་བགེགས་དང་བར་དུ་གཅོད་པ་ཐམས་ཅད་ཞི་ནས་ཚེ་བསོད་
ནམས་ཁ་རྗེ་དབང་ཐང་རིགས་བརྒྱུད་ནོར་ཕྱུགས་འཕེལ་ཞིང་། ཡངས་པའི་རྒྱལ་
ཁམས་ཐམས་ཅད་དུ་ས་གཡོ་བ་དང༌། སྐར་མདའ་ལྟུང་བ་དང༌། ཐོག་འབབ་པ་
དང༌། སད་དང་སེར་བ་བཙའ་ཐན་ནད་མུག་མཚོན་གསུམ་དང༌། རྒྱལ་པོའི་ཆད་
པ་དུས་མིན་འཆི་བའི་འཇིགས་པ་བར་དུ་གཅོད་པ་རྨི་ལམ་མཚན་ངན་ཆོ་འཕྲུལ་
ངན་པ་བཀྲ་མི་ཤིས་པ་ཐམས་ཅད་ཞི་ཞིང་། ཆར་ཆུ་དུས་སུ་འབབ་པ་དང་ལོ་
ཕྱུགས་རྟག་ཏུ་ལེགས་ཤིང་དམིགས་ཡུལ་རྣམས་ཀྱིས་ཐོག་དྲངས་འགྲོ་བ་རིགས་
དྲུག་གི་སེམས་ཅན་ཐམས་ཅད་ཀྱིས་ཚེ་རབས་ཐོགས་མ་མེད་པ་ནས་བསགས་
པའི་སྒོ་གསུམ་གྱི་སྡིག་སྒྲིབ་སྦྱངས་ཏེ་ཚོགས་གཉིས་གོང་ནས་གོང་འཕེལ་དང༌།
ངན་སོང་ གསུམ་ གྱི་སེམས་ཅན་ཐམས་ཅད་ཀྱི་སྡུག་བསྔལ་དཔག་ཏུ་མེད་པ་
རྣམས་མྱུར་དུ་ཞི་ཞིང་། བདག་གཞན་སེམས་ཅན་ཐམས་ཅད་མཐར་ཐུག་རྣམ་པ་
ཐམས་ཅད་མཁྱེན་པ་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་
མཛད་དུ་གསོལ། དེ་མ་ཐོབ་ཀྱི་ཚེ་རབས་ཐམས་ཅད་དུའང༌། །རིགས་བཟང་བློ་
གསལ་ང་རྒྱལ་མེད་པ་དང༌། །སྙིང་རྗེ་ཆེ་ཞིང་བླ་མ་ལ་གུས་ནས། །དཔལ་ལྡན་བླ་
མའི་དམ་ཚིག་ལ་གནས་ཤོག །བསོད་ནམས་འདི་ཡིས་ཐམས་ཅད་གཟིགས་པ་
- 132 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཉིད། །ཐོབ་ནས་ཉེས་པའི་དགྲ་རྣམས་ཕམ་བྱས་ཏེ། །སྐྱེ་རྒ་ན་འཆིའི་རྦ་རླབས་
འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག །ཅེས་པ་སྐུ་གསུང་
ཐུགས་རྟེན་བཞེངས་སྐབས་སུ་ཉེ་བར་མཁོ་བའི་འདོད་གསོལ་བསམ་དོན་ཀུན་
འགྲུབ་ཅེས་བྱ་བ་འདི་ནི་ལྷུན་གྲུབ་སྟེང་གི་རྒྱལ་ཁབ་ཆེན་པོའི་བྱང་ཕྱོགས་རྡོ་ཁོ་
མར་ལྕང་ལོ་ཅན་གྱི་ཕོ་བྲང་དང་ཚུལ་མཐུན་པའི་གཙུག་ལག་ཁང་གསར་བཞེངས་
ཀྱི་སྦྱིན་བདག་གི་ཚུལ་དང༌། ཁྱད་པར་རང་ཉིད་ལ་དད་ཅིང་འདུན་པའི་སྐྱེ་དགུ་
མཐའ་དག་ལའང་བསོད་ནམས་སྤེལ་བ་དང༌། བསྟན་པ་དེ་འཛིན་བཅས་དར་
ཞིང་རྒྱས་པ་དང༌། འཇིག་རྟེན་དུ་དགེ་ལེགས་དཔག་མེད་སྤེལ་ཕྱིར་ངེད་རང་གི་
འདྲ་འབག་བཞེངས་པ་དང༌། ལྕགས་མདུད་བླ་མ་ཞིག་གི་གདུང་རྟེན་ཞིག་གསར་
དུ་བསྐྲུན་པའི་འདོད་གསོལ་དང་སྦྲགས་པར་ས་འབྲུག་གི་ལོར་དགེ་སློང་དཔལ་
ལྡན་ཆོས་སྐྱོང་གིས་བྲིས་ཤིང༌། སླན་ཆད་ཀྱང་སྐུ་གསུང་ཐུགས་རྟེན་ཇི་ལྟར་བཞེངས་
རུང་འདོད་གསོལ་འདི་ཉིད་ལྟར་ཕུལ་ན་ལེགས་པའི་དཔལ་དུ་འགྱུར་རོ། །ཞེས་
བྲིས་ པ་དང༌། སྣང་བརྙན་དེ་ཉིད་ལ་བཞུགས་ཁྲི་རྒྱབ་ཡོལ། མདུན་དུ་མཆོད་
སྟེགས་ཀྱི་རིམ་པ་དང་མཆོད་རྫས་ཀྱི་རིགས་ལ། འདྲེན་ཆ་ཚང་མ། རྡོ་དྲིལ། བུམ་
པ་ཆ། ཏིང་བདུན། ཏིང་ཤགས། གཏོར་ཆ། རིགས་ལྔ། དར་དཔྱངས། རྟེན་ཁེབས།
རོལ་མོ་སོགས་ལེགས་པར་བཀོད་ནས་ཡོད་པར། ངེད་རང་དང་དབོན་རིན་ཆེན་
མཆོག་གྲུབ་སྡོམ་བརྩོན་དམ་པ་ཚུལ་ཁྲིམས་རིན་ཆེན་བཅས་ངེད་མཁན་སློབ་
བདུན་གྱིས་རྟེན་དེ་ཉིད་ ཀྱིས་ གཙོས་རྡོ་ཁོ་ ལྷ་ ཁང་སྟེང་འོག་ཐམས་ཅད་ལ་
དམིགས་ཏེ་དཔལ་དགེས་པ་རྡོ་རྗེ་ལ་བརྟེན་པའི་རབ་གནས་ཉིན་གང་མ་ཞིག་
དང༌། ཆར་ཆུ་གེགས་མེད་དུ་འབབ་པར་དམིགས་ཏེ་རི་ཁྲུས་དང་གཞི་བདག་
133-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རྣམས་ལ་དཀར་གཏོར་ཕུལ་ཏེ་གནས་ཁང་དུ་འོང༌། ལྕགས་མདུད་དཔལ་མགོན་
གྱི་སྐུ་ཚབ་སོགས་ཕྱོགས་ཀྱི་དཔོན་འགོ་ཁ་ཤས་ཀྱི་སྐུ་ཚབ་འབྱོར་པ་རྣམས་ལ་སོ་
སོར་ཡིག་ལན་དང་ལུགས་གཉིས་ཀྱི་སྐྱོང་བསྟར་གང་དགོས་བགྱིས། ཆུ་སྟོད་ཟླ་
བའི་ཚེས་གཉིས་རྒྱལ་ཕུར་གྱི་འགྲུབ་སྦྱོར་འཛོམ་པའི་སྔ་དྲོ་ངེད་རང་ནས་དགྲ་ལྷ་
བསང་མཆོད་དང༌། ཀླུ་བུམ་ནོར་བུམ་སུམ་བརྒྱ་སྐོར་བསྒྲུབ། དཀར་ཕྱོགས་སྐྱོང་
བའི་ལྷ་ཀླུ་རྣམས་ལ་ཆབ་གཏོར་ཀླུ་གཏོར་རྣམས་ཕུལ་ཏེ་ཆར་ཆུ་དུས་སུ་འབབ་
པའི་ཕྲིན་ལས་བཅོལ། གཞི་བྱེས་ཀྱི་འགྲུལ་པ་རྣམས་ལ་ཕྲིན་བཅོལ་དུ་བསྟན་
སྲུང་རྣམས་ལ་བསྐང་བ་དང༌། སྙན་དར་རྒྱས་པར་ཕུལ། དེ་ཉིན་དད་ལྡན་རྣམས་
ལ་བསོད་ནམས་སྤེལ་ཕྱིར་དབོན་རིན་ཆེན་མཆོག་གྲུབ་ཀྱིས་སྦྱིན་བདག་བགྱིས་
ཏེ་ངེད་རང་གི་སྣང་བརྙན་པར་དུ་བསྐྲུན་པའི་རི་མོ་བ་ག་ཟི་ལྷ་རིས་པ་དཔལ་ལྡན་
ཕྲིན་ལས་ཅན་གྱིས་མགོ་བརྩམས་པའི་རྟེན་འབྲེལ་དགེ་མཚན་ཆེ་བར་གྱུར།
སྐབས་དེར་རིམ་གྲོ་གང་དགོས་དང་ཡུལ་གྲུ་དེ་ཉིད་ཀྱིས་གཙོས་ཕྱོགས་ཀུན་ཏུ་
ཆར་ཆུ་དུས་འབེབས་ཀྱི་ཕྱིར་རྟེན་ཁྲུས་དང༌། ཆུ་ན་ཀ་མར་ཆར་འབེབས་སོགས་
བགྱིས་ཤིང༌། དེ་སྐབས་ཅུང་ཟད་འབབ་དཀའ་བ་ཞིག་གིས་འབྱུང་པོའི་གནོད་པ་
ཞི་ཕྱིར། གཙུག་ལག་ཁང་ཆེན་མོར་འདུས་ཚོགས་ལ་སེང་གདོང་མའི་རྗེས་གནང་
ཞིག་ཕུལ་བ་དང༌། དེ་ཞོར་བསྟན་སྲུང་དམ་ཅན་རྒྱ་མཚོར་གཏོར་མ་རྒྱས་པར་
ཕུལ་ཏེ་ཕྲིན་ལས་བཅོལ་བ་དང་། བསྟན་འགྲོར་གནོད་པའི་འབྱུང་པོའི་ཚོགས་ལ་
དམིགས་ཏེ་མདོ་ཚར་གསུམ་དང༌། མཇུག་ཏུ་འགྲོ་ལ་བདེ་སྐྱིད་ཀྱི་སྨོན་ལམ་ཚར་
གསུམ་བྱས་པས་ཆར་ཆུ་ལེགས་པར་བབས། སྐབས་དེར་དཔོན་མོ་ཚེ་རིང་ལགས་
ཀྱི་ཡབ་རྗེ་ཟངས་རིར་ཞིང་དུ་དེའི་སྔོན་ནས་ཕེབས་ཡོད་རུང་ལོ་གྲངས་ཁ་ཤས་
- 134 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གསང་ནས་ དེ་ སྐབས་ སྙན་ སྒྲོལ་ཕུལ་བར་ དེ་ ཉིད་ ལ་ དམིགས་ པའི་ དགོངས་
རྫོགས་སུ་འདུས་པ་རྒྱ་མཚོས་ངན་སོང་སྦྱོང་བའི་ཆོ་ག་མཛད་པར། ཚོགས་ཀྱི་
དབུར་བདག་ཅག་འདུག་དགོས་ཚུལ་ཕེབས་དོན་བཞིན་བྱང་འདབ་བསྔོ་སྨོན་གང་
དྲག་ ཞུས་པར། བཤགས་ རྫོང་བསྔོ་རྟེན་ལ། ཁ་བཏགས་ལྔ། སྨན་ཡུག་ལྔ། ལིང་
ཡུག་ལྔ། བཟང་གོས་གསེར་མ་ཡུག །གོས་འཇམ་ཡུག །ཟམ་ཡུག་བཅུ། གསེར་སྲང་
གང་ ། དངུལ་ སྲང་ ལྔ་ བཅུ། ཝ་ བཅུ་ གཅིག །གུང་ ལྤགས་ གཉིས། གཡི་ ལྕགས་
གཉིས། སྲམ་ ལྤགས་ གཉིས། སྤྱང་ ལྤགས་ གཉིས། གསའ་ ལྤགས་ གཉིས། སྤྲོ་
ལྤགས་གསུམ། གཟིག་ ལྤགས་ གསུམ། ཆིབས་ པ་ བཟང་ བ་ གཅིག །ཡང་ རྟ་ ཕོ་
གཉིས། དྲེའུ་ ཨ་ མདོ་ བཟང་ བ་ གཅིག །འགེལ་ དྲེལ་ བཟང་ བ་ གཅིག །མཛོ་
བདུན། ཇ་འཁོར་དྲུག་བཅུ་བཅས་བཀའ་དྲིན་སྩལ། ངེད་ ཀྱི་མཆེད་གྲོགས་སུ་
གྱུར་པའི་ཕྱག་མཛོད་མགོན་སྲུང་ཁོ་རང་ལོའི་བབ་ལྕི་བ་དང༌། ནད་གཞི་སྣ་མང་
གིས་བཅོས་དཀའ་བ་བཅས་སྨན་དཔྱད་རིམ་གྲོ་དབང་སོགས་ཅི་དགོས་བྱས་
རུང་བཟློག་མེད་དུ་འདས་སོང་བར་ལམ་སྟོན་སོགས་ངེད་རང་ནས་བྱས་ཤིང༌།
ཞག་གསུམ་ཐོག་ལྷུན་གྲུབ་སྟེང་གི་འདུས་ཚོགས་ཀྱིས་ངན་སོང་སྦྱོང་བའི་ཆོ་ག་
སྟོང་ཚར་བྱང་འདབ་བཅས་མཛད་པར་དགེ་སློང་བཅུ་གཉིས་རེར་ཇ་ཁག་རེ་ཕུལ།
དགུང་ཞག་དངོས་གཞི་ཡེ་ན་དགོན་དུ་བཟུང་བ་དང་། གཞན་ཡང་བསྔོ་རྟེན་དགེ་
རྩ་ཇི་ལྟར་དོད་པའི་ལག་ལེན་ངེད་རང་ནས་བྱས་ཤིང༌། ལར་ཁོང་རང་རྒྱུན་དུ་
སེར་སྐྱ་གང་གིས་ཀྱང་ངན་གནོད་མེད་པ་ཞིག་གི་ཆ་བཞག་བྱེད་འདུག །གང་ལྟར་
ཤི་གསོན་གང་གི་སྐབས་སུའང་བསོད་ནམས་ཆེ་བ་ཞིག་བྱུང་སོང་། ཚ་བོ་དབོན་
རིན་ཆེན་མཆོག་གྲུབ་རྡོ་རྗེ་བྲག་རྫོང་མའི་བསྙེན་པ་ཞིག་དང༌། རྗེ་བཙུན་རྡོ་རྗེ་རྣལ་
- 135 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
འབྱོར་མའི་བསྙེན་མཚམས་ཞིག་ལ་བཞག་རྩིས་གྱིས། ལེ་རོང་ཆུ་ཉལ་དུ་མགྱོགས་
སྐོར་ལ་བརྫངས། ས་ ངོར་གྱི་མགྲོན་པོ་རྣམས་མདོ་ནས་ཡར་འབྱོར་ཞིང་། ལོ་
དུས་བཞིན་གྱི་སྣེ་ལེན་གྲོ་གསོས་དང༌། ས་སྐྱ་གོང་དུ་ཁ་བཏགས། གསེར་སྲང་
གང་། རྟ་དྲེའུ་གཉིས། ཕྱག་མཛོད་དུ་ཁ་བཏགས། གསེར་སྲང་གང་། བཀྲ་ཤིས་ལྷུན་
པོར་ཁ་བཏགས། བཟང་ཇ་གཉིས། ཕྱག་མཛོད་ལ་ཁ་བཏགས། བཟང་ཇ་གཅིག །
ངོར་བླ་བྲང་དུ་ཁ་བཏགས། ཇ་འཁོར་དྲུག་གསུམ། རྟ་དྲེའུ་གཉིས། དཔལ་ལྡན་
དོན་གྲུབ་དུས་ཇའི་རྟེན་གསེར་ཞོ་བཞི་བཅུ་ཐམ་པ། ཀླུ་ལྡིང་ལ་ཁ་བཏགས། ཇ་
འཁོར་དྲུག་བཞི། རྟ་ཕོ་གཅིག །ཤར་རབ་གསལ་དུ་ཇ་འཁོར་དྲུག་གཅིག །ཐར་
པ་རྩེར་ཁ་བཏགས། ཇ་འཁོར་དྲུག་གསུམ། རྟ་ཕོ་གཅིག །ཕུན་ཚོགས་ཁང་སར་
དུ་བསོད་ནམས་བཟང་པོར་ཁ་བཏགས། ཆུང་ཇུ་འཁོར་དྲུག་གཉིས། རྟ་ཕོ་གཅིག །
ཁང་སར་གཞུང་ལ་ཇ་འཁོར་དྲུག་གསུམ། རྟ་ཕོ་གཅིག ། རྡོ་རྗེ་སློབ་དཔོན་ལ་ཇ་
འཁོར་དྲུག་གཅིག །མཁན་དབོན་སངས་རྒྱས་ཡེ་ཤེས་པར་ཁ་བཏགས། གསེར་
སྲང་གང་། ཞབས་དྲུང་ཁག་གི་མཛོད་པ་རྣམས་ལ་ཇ་འཁོར་གསུམ་རེ། ཞབས་ཕྱི་
བྱིང་རྣམས་ལ་འཁོར་གསུམ་རེ། གྲྭ་ཚང་རྣམས་ལ་ཐོབ་ཆེ་ཆུང་གི་དངུལ་སྲང་གང་
ནས་ གསུམ་ གྱི་བར། གཞན་ ལ་ འོས་བབ་ གང་ ཡོད། དཔོན་ གཉེར་རྣམས་ལ་
གཉིས་བར་དུ་རྟ་བཟང་བ་རེ་དང༌། ཇ་འཁོར་དྲུག་རེ་རེ། ས་སྐྱ་དཔོན་གཉེར་ངོ་
ཐོག་ལ་རྟ་བཅས་ ཀྱི་ རྫོང་བརྡར་ བྱས། མགོ་ལོག་ དཔོན་ རྒྱ་ གར་ འབུམ་ གྱིས་
གཙོས་དགེ་རྩེ་དཔོན་མགོ་རྣམས་ལ་དབང་དང་བྱ་དགའ་ཆེ་བར་བྱས། སྡེ་དགེ་ཁྲི་
ཆེན་དུ་རྟ་མགྲིན་གྱི་དབང་ཞིག་ཕུལ་ཏེ། མེ་གླིང་གི་ཕྱོགས་སུ་ཆིབས་ཁ་བསྒྱུར།
ངེད་རང་གིས་བར་སྐབས་ཀྱི་བྲེལ་བ་རྣམས་བཅད། དབོན་ཆུང་ཕྱིར་འབྱོར་ནས་
- 136 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཁའ་འགྲོ་འདུ་བའི་དུས་གནམ་སྟོང་གི་རྒྱལ་ཕུར་འགྲུབ་སྦྱོར་གྱི་ནུབ་མོ་རྡོ་རྗེ་
ནག་ པོ་ ཆེན་ པོ་ བྲག་ རྫོང་ མའི་ བསྙེན་ པའི་ མགོ་ བཙུགས། གེགས་ སེལ་ དུ་
དམིགས་པའི་ལྷ་བསང་དང༌། ཕྲིན་བཅོལ་རིམ་གྲོ་སོགས་ཇི་ལྟར་དགོས་པ་ཡང་
བགྱིས། གསོ་རིག་ལྷ་འཕེལ་གྱིས་ཕྱག་འཚལ་བའི་རྟེན་དུ་ངེད་ཀྱི་སྣང་བརྙན་དང་
རྐང་ལག་གི་རྗེས་རྣམས་རི་མོར་བྲིས་པར་མེ་ཏོག་འཐོར་བ་དང་སྨོན་ལམ་ཚིགས་
སུ་བཅད་པ་འདི་ལྟར་བཀོད་དེ། །
ཨོཾ་སྭ་སྟི། ཚེ་རིང་དྲང་སྲོང་འཚོ་བྱེད་གཞུང་ལུགས་འཛིན། །ཚེ་ལྡན་ལྷ་ཡི་མིང་
ཅན་ལྷག་པའི་སེམས། །ཚེ་རབས་ཀུན་ཏུ་འགྲོ་ལ་ཕན་བྱེད་པོར། །ཚེ་རིང་ནད་
མེད་འབྱོར་བཅུའི་དཔལ་ཐོབ་ཤོག །ཅེས་པའི་ཐུགས་བཞེད་ཇི་ལྟར་མཆིས་པ་
ཚུལ་བཞིན་དུ་བསྐངས། དབུས་གཙང་ཕྱོགས་ནས་ཕྱག་མཛོད་ལྷུན་གྲུབ་བསྟན་
འཛིན་དཔོན་གཡོག་བདེ་བར་སླེབས་འོང་ཚུལ་གྱི་ཡི་གེ་འབྱོར། འདི་ལོ་བར་ཐེན་
ལྟ་བུས་ཆར་ཆུ་ཅུང་ཟད་དཀོན་སྟབས་ངེད་རང་ནས་ཀྱང་ཆར་འབེབས་སོགས་
བསྟན་པ་སྤྱི་ལ་ཕན་བྱེད་ཀྱི་ཕྲིན་བཅོལ་གང་དྲག་བགྱིས་པས་མཇུག་ཏུ་ལོ་ཐོག་
ལེགས་རབ་བྱུང་སོང་། ཟླ་བ་དྲུག་པའི་ཚེས་བཅུ་གཅིག་ལ་ཕྱག་མཛོད་དཔོན་
གཡོག་དབུས་ཕྱོགས་ནས་འོངས་པ་ལྷུན་གྲུབ་སྟེང་གི་གནས་ཁང་དུ་འབྱོར་ཞིང་།
དབུས་གཙང་གི་གནས་ཚུལ་ཞིབ་རྒྱས་དང༌། འབུལ་སྐྱེལ་བྱས་པའི་འབྱོར་ལན་
རིམ་ བཅས་ ཀྱི་ ཐོ་ལ་ཐོག་མར། ནག་ ཆུ་ མཁན་ པོ་ ལ་ ཁ་ བཏགས། རྟ་ ཕོ། ཇ་
འཁོར་དྲུག་ཕུལ་བའི་ཞུ་ལན། གཞུང་ས་སྐྱབས་མགོན་དམ་པར་བཀྲས་བཏགས།
གོས་ཡུག །ཇ་འཁོར་དྲུག་ལྔ། རྟ་ཕོ་སོགས་རྣམ་གྲངས་ཉི་ཤུ་རྩ་གཅིག་ཕུལ་བའི་
འབྱོར་ ལན་ བཀའ་ཤོག་ རྟེན་བཅས། མི་ དབང་ ཆོས་རྒྱལ་ཆེན་པོའི་ དགོངས་
37 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༣༽
རྫོགས་རྟེན་སྨོན་ལམ་ཆེན་པོའི་མང་ཇ་འཁོར་དྲུག་ཉི་ཤུ་རྩ་གསུམ་ཕུལ་བ་དང༌།
ཡོན་མཆོད་ཟུང་གི་ཞབས་བརྟན་དུ་ཚོགས་མཆོད་ཆེན་མོར་མང་ཇ་ཞུ་རྟེན་དངུལ་
སྲང་ལྔ་བཅུ་ཐམ་པ་ཕུལ་བའི་འབྱོར་ལྡན། ལྷ་སྲས་དཱ་ལས་བ་ཐུར་ཁྲི་འབུལ་གྱི་
འབྱོར་ལན། བཀའ་བློན་ལྷན་རྒྱས་ཀྱི་འབྱོར་ལན། སེ་ར། འབྲས་སྤུངས། དགའ་
ལྡན། རྒྱུད་ སྟོད་ སྨད། རྨི་རུ། གཞི་ སྡེ། ཡེར་པ། ན་ལེནྡྲ། རྡོ་ རྗེ་ བྲག །སྨིན་གྲོལ་
གླིང༌། གོང་དཀར། སྟག་ལུང་། འབྲི་ཁུང་། ཡར་ལུང་། ཀརྨ་ཞྭ་དམར་ནག །རྒྱལ་
ཚབ་དཔའ་བོ། སི་ཏུ་བཅས་ལ་འབུལ་བ་མང་ཇ་བསྔོ་རྟེན་བཅས་ཀྱི་འབྱོར་ལན།
གཙང་གི་བཀྲ་ཤིས་ལྷུན་པོར་མཆོག་སྤྲུལ་སྐུ་ཞབས་སུ་ཞབས་བརྟན་འབུལ་བའི་
འབྱོར་ལན། ཕྱག་མཛོད་སྐུ་ཞབས་ནས་བཀའ་ཤོག །གཞན་ཡང་གཙང་ཕྱོགས་
ཀྱི་དགོན་སྡེ་བྱིང་ལ་མང་ཇ་བཏང་བའི་འབྱོར་ལན། ངོར་ཨེ་ཝཾ་བླ་བྲང་དུ་གསེར་
ཞོ་བརྒྱ། ཇ་ འཁོར་དྲུག་བཞི་ བཅུ། རྟ་ མཛོ། ཐར་རྩེར་ རྟ་ མཛོ། ཇ་ འཁོར་དྲུག་
བཞི། ཕུན་ཚོགས་ཁང་སར་དུ་རྟ་མཛོ། ཇ་འཁོར་དྲུག་བཞི། ཀླུ་ལྡིང་རྟ་མཛོ། ཇ་
འཁོར་དྲུག་བཞི། གྲྭ་ཚང་ སོ་ སོར་ ཇ་འཁོར་དྲུག་ གསུམ་རེ། བསྙེན་རྒྱས་ཉིན་
བརྒྱད་བཅས་བཏང་བའི་ཐོ་ཆེན་ལྟར་ཞིབ་པར་འབྱོར། དེ་མཚམས་སྡེ་དགེ་ལྷ་
སྲས་ལྕམ་དྲལ་རྣམས་དབུས་སུ་ཕེབས་རྩིས་ལ། གློ་བུར་དུ་གཏམ་བདེན་མེད་
འགའི་རྒྱུས་ཐུགས་ཐེ་ཚོམ་གྱིས་བཤོལ་བ་འདྲ་མོ་ཞིག་འདུག་པས་ངེད་སར་ཡང་
བསྐྱར་དབུས་སུ་ཕེབས་པ་ལེགས་མིན་གྱི་བརྟག་ཞུས་མཛད་འདུག་པར། གེགས་
མེད་ནས་བཞེད་དོན་ལྷུན་གྲུབ་ཏུ་འོང་ཚུལ་གྱི་ཞུ་ཆ་ཕུལ། ཟླ་བ་བདུན་པའི་ཉེར་
དགུའི་ཉིན་འཛམ་ཐོག་ཕོ་བྲང་ནས་ཕེབས་པར་ཞུས་ནས་ཉེར་གཅིག་ཉིན་ཐོག་
མར་ཡོན་མཆོད་ཟུང་གིས་གདན་དྲངས་ནས་ལྷུན་གྲུབ་སྟེང་གི་ཕོ་བྲང་དུ་སྐུ་ཕྱག་
- 138 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཕེབས། ཉེར་ལྔའི་བར་མདུན་ཆེན་དང་ཆོས་གྲྭ་ཆེན་པོས་གཙོས་མངའ་ཞབས་ཀྱི་
སེར་སྐྱ་ཚང་མས་སྐུ་རྫོང་རྒྱ་ཆེར་ཕུལ་ཞིང་། ངེད་ནས་ཀྱང་བླ་བྲང་ཕན་བདེ་གླིང་
གི་བཀོད་ལེགས་ཁྱམས་ཆེན་དུ་ལྕམ་དྲལ་སྐུ་འཁོར་བཅས་ཚང་མར་གསོལ་སྟོན་
བཟབས་པ་དང༌། གྲུབ་དབང་ཐང་སྟོང་རྒྱལ་པོ་ནས་བརྒྱུད་པའི་ཚེ་རྟ་ཟུང་འབྲེལ་
རྒྱས་པར་ཕུལ་ཐོག །སྐུ་རྫོང་ལེགས་འབུལ་གྱི་རྣམ་གྲངས་ཕུལ་བའི་ཐོར་འདི་ལྟ་
སྟེ། དད་དང་སྙིང་སྟོབས་རི་དབང་ལྟ་བུར་བརྟན། །མཁྱེན་རབ་ཕུལ་བྱུང་ས་མུ་དྲ་
ལྟར་ཟབ། །རླབས་ཆེན་སྤྱོད་བཟང་དཔག་བསམ་ལྗོན་ལྟར་འཕེལ། །མི་དབང་ནོར་
འཛིན་ལྷུན་པོ་གང་དེའི་དྲུང༌། ། མ་
ཞུ་གསོལ། གྲངས་མེད་ལེགས་བྱས་ཆུ་གཏེར་ཆེ། ། སྨོན་ལམ་ས་འཛིན་གྱིས་
བསྲུབས་པས། །རྣམ་དཔྱོད་རབ་རྒྱས་དཀྱིལ་འཁོར་ཟུང་། །ལས་དབང་ལྷ་ལམ་
ཡངས་ པར་ རྒྱུ། །ཟླ་བྲལ་སྟོབས་ཀྱི་ཉི་གཞོན་དག །བརྩེ་ཆེན་ཕན་བདེའི་འོད་
སྟོང་འགྱེད། །ཆབ་འབངས་སྐྱེ་དགུའི་པད་ཚལ་འཛུམ། །རྫོགས་ལྡན་དགའ་བ་
སྤེལ་ཁྱོད་རྒྱལ། །སྔོན་གོམས་བག་ཆགས་འགའ་ཡིས་མཐུས། །རྒྱལ་བའི་མྱུ་གུའི་
ཐུགས་བསྐྱེད་བརླིང་། །དམ་པའི་རྣམ་ཐར་རྗེས་སྙེགས་པར། །མཛད་འདི་འཇིག་
རྟེན་ ངོ་ མཚར་ རྨད། །གཞོན་ནུ་དོན་གྲུབ་ཡོན་ཏན་བཞིན། །ཆུ་ཤིང་ སྙིང་ པོས་
སྟོངས་འདྲ་བའི། །སྲིད་པའི་འབྱོར་ཚོགས་འདི་དག་ཀྱང་། །ནམ་ཡང་རྟག་པར་མ་
གཟིགས་ཚེ། །དལ་འབྱོར་སྙིང་པོ་བླང་བའི་ཆེད། །ཁེངས་པའི་དྲེགས་པ་རིང་དུ་
བསྐྱུངས། །བརྩམ་ དཀའི་ ཁུར་ ཆེན་ དང༌ བླངས་ ནས། །འདི་ ཕྱིའི་དོན་གྲུབ་ ལ་
ཞུགས་མཚར། །གངས་ཅན་མགོན་པོ་གྲངས་མེད་ལ། །བྱ་དཀའི་དགེ་བ་དཔག་
མེད་གང༌། །མགོན་མེད་ཟས་སྦྱིན་ སྙིང་ སྟོབས་ཀྱིས། །མཆོད་འོས་མཆོད་ པའི་
- 139 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དཔེ་ཟླར་གྱུར། །ཅེས་པའི་ཚིག་གི་ཕྲེང་བ་ཅུང་ཟད་ཅིག་གིས་མདུན་བསུས་ནས་
ཞུ་བ། དེང་དུས་གང་སྐུ་རི་དབང་རྒྱལ་པོ་ལྟར་མངའ་འབངས་གླིང་བཞིའི་དབུས་
ན་ལྷན་ནེར་གཟི་འོད་རྣམ་པར་བཀྲ་ཞིང་། ལུགས་གཉིས་བཀའ་ཁྲིམས་འཛམ་
བུའི་གསེར་གྱི་འཁོར་ལོ་ཕྲིན་ལས་ཀྱི་ཤུགས་བཙན་པོས་གཡས་སུ་བསྐོར་བའི་
ལམ་དུ་མ་རུངས་བསྟན་པའི་འགལ་ཟླ་མཐའ་དག་ཟིལ་གྱིས་མནན་ཅིང་། ཆབ་
འོག་གི་སྐྱེ་དགུ་རྣམས་རྫོགས་ལྡན་གྱི་བདེ་བ་ལ་འགོད་པར་མཛད་པ་བཀའ་དྲིན་
གྱི་དཔལ་དུ་ཆེ་བ་ནས་དེང་དུས་སྐྱེ་དགུ་མ་ལུས་པའི་བསོད་ནམས་ཀྱི་ཞིང་ས་ཆེན་
པོ་འཛམ་བུའི་གླིང་གི་ནང་ཚན། ཆོས་ཁྱད་པར་དུ་འཕགས་ཤིང་སྙིགས་མའི་དུས་
ཀྱི་འགྲོ་བ་མཐའ་དག་གི་དཔལ་མགོན་ལྷ་མཆོག་ཕྱག་ན་པདྨོའི་ཞིང་ཁམས་དམ་
པར་གྱུར་པ། བོད་དང་བོད་ཆེན་པོར་བོད་པ་ལས་ཐོག་མར་གྱུར་པ་རི་བོ་གྲུ་
འཛིན་གཉིས་པ་དཔལ་ལྷ་ལྡན་ལྷུན་གྱིས་གྲུབ་པའི་གཙུག་ལག་ཁང་ཆེན་པོ་དང་
ཟུང་དུ་འབྲེལ་བ། ལུགས་བརྒྱའི་སྒོ་འཕར་ཅིག་ཅར་དུ་ཕྱེ་བས་རྒྱལ་ཁབ་བདེ་
ཞིང་དགེ་བཅུའི་དཔལ་ཡོན་ཕུན་སུམ་ཚོགས་པའི་ཕོ་བྲང་པོ་ཏ་ལ་ཞེས་པར་གོང་
ས་ལྷ་མིའི་སྐྱབས་གཅིག་རྒྱལ་བ་སྣང་བ་མཐའ་ཡས་ངུར་སྨྲིག་གི་ཟློས་གར་འཛིན་
པ་རྒྱལ་བ་སྐལ་བཟང་རྒྱ་མཚོ་ཞེས་སྙན་པའི་གྲགས་པ་སྲིད་གསུམ་དུ་གཡོ་བ་
གང་དེའི་ཞབས་ཟུང་གསེར་གྱི་པདྨོ་འདབ་སྟོང་མངོན་པར་བཀྲ་བ་མི་འགྱུར་
གཡུང་དྲུང་ལྟར་བརྟན་པའི་གསེར་ཁྲི་རིན་པོ་ཆེར་མངའ་གསོལ་བར། དྲེགས་
ལྡན་ཀུན་གྱི་གཙུག་གི་ནོར་བུས་མཆོད་པ་གང་དེའི་མཚན་དཔེས་སྤྲས་པའི་ཞལ་
གྱི་དཀྱིལ་འཁོར་མཇལ་ཞིང་གསུང་གི་བདུད་རྩི་ལེན་པ་དང་། སྲས་བཅས་རྒྱལ་
བ་མ་ལུས་པའི་སྐུ་གསུང་ཐུགས་ཀྱི་རྟེན་མཆོག་མཐོང་བ་དོན་ཡོད་རབ་འབྱམས་
- 140 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བཞུགས་པའི་གཙུག་ལག་ཁང་རྣམས་ལ་ཀུན་ཏུ་བཟང་པོའི་སྨོན་ལམ་ལས་བྱུང་
བའི་མཆོད་སྤྲིན་གྱི་དཔེ་ཟླར་འོས་པའི་མཆོད་པ་འབུལ་ཞིང་སྨོན་ལམ་བཟང་པོ་
གདབ་པ་དང༌། ཕན་དང་བདེ་བའི་ཕྲིན་ལས་བཙན་པོས་གདུགས་དཀར་གཡས་
སུ་བསྐོར་བའི་ནོར་འཛིན་ཡོངས་ལ་དབང་བསྒྱུར་བའི་བྱེད་པོར་ཚེ་རིང་གནམ་གྱི་
བཀའ་ལུང་ཆེན་པོས་བསྐོས་པའི་མི་དབང་ཆོས་ཀྱི་རྒྱལ་པོ་ལྷ་སྲས་བསྟན་འཛིན་
དཱ་ལཱས་བ་ཐུར་ཞེས་བསྟན་པ་རིན་པོ་ཆེའི་སྲི་ཞུ་བ་ཆེན་པོ་གང་དེ་ཁྲིར་འཁོད་པའི་
ལེགས་འབུལ་དང༌། ཁྱད་པར་དཔལ་ས་སྐྱ་པ་ཆེན་པོ་ཞེས་ནོར་འཛིན་གྱི་སྟེང་ན་
རྩོད་པ་མེད་ཅིང་འགྲན་ཟླར་འོས་པ་ནམ་ཡང་མ་གྱུར་པའི་གདུང་བརྒྱུད་རིན་པོ་
ཆེ་སྐུ་མཆེད་ཟུང་གི་ཞལ་དཀྱིལ་ཉ་གང་སྟོན་གྱི་ཟླ་བ་སྒྲིབ་གཡོགས་དང་བྲལ་བ་
མཇལ་ཞིང་། གསུང་གི་བདུད་རྩིའི་ཟེགས་མ་བསོད་ནམས་ཀྱི་ལྗགས་ཐོག་ཏུ་
མྱོང་བ་དང་། ཀུན་མཁྱེན་བསྟན་པའི་ཉི་མ་རྗེ་བཙུན་ཨེ་ཝཾ་པ་ཆེན་པོའི་མཚན་
དང་ལྡན་པ་གང་དེའི་གནས་མཆོག་ས་ལ་སྤྱོད་པའི་འོག་མིན་གཉིས་པ་དེར་ཡང་
ཞབས་ཀྱིས་བཅགས་ནས། རྡོ་རྗེ་འཆང་མིའི་ཚུལ་འཛིན་དམ་པ་རྣམས་ཀྱི་ཞལ་
མཇལ་གསུང་ཐོས་དང༌། ཁྱད་པར་ཡེ་ཤེས་ཀྱི་མཁའ་འགྲོ་རྗེ་བཙུན་རྡོ་རྗེ་བདག་
མེད་མས་རྗེས་སུ་བཟུང་བའི་འཕྲལ་ལ་ས་དྲུག་གི་རྟོགས་པ་མཐར་ཕྱིན་པའི་རྣལ་
འབྱོར་ དབང་ ཕྱུག་ བིརཱུ་ པ་ ཆེན་ པོའི་ བཞེད་ གཞུང་ གསུང་ རབ་ རིན་ པོ་ ཆེའི་
གདམས་པ་དྲི་མེད་གསེར་གྱི་ཆབ་རྒྱུན་ལྟ་བུ་དེ་ཉིད་གསན་པའི་སྙིམ་པས་ངོམ་
པར་གསོལ་བ་དང༌། ཨེ་ཝཾ་འདུས་པ་རྒྱ་མཚོ་གཙོ་བོར་གྱུར་པའི་རིས་བྲལ་བླ་མ་
དགེ་འདུན་གྱི་ཚོགས་ལའང་སྲི་ཞུ་བླ་ན་མེད་པ་བསྐྲུན་པར་བཅས། །
སྔོན་གྱི་གོང་མ་ཁྲི་ཆེན་དམ་པ་རྣམས་ཀྱི་རྣམ་ཐར་དང་རྗེས་སུ་མཐུན་པར་དེང་
- 141 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དུས་ལྷ་སྲས་ལྕམ་དྲལ་ཟུང་ཡང་འདི་ལོ་དབུས་སུ་ཆིབས་ཀྱི་ཁ་ལོ་བསྒྱུར་བའི་
ཐུགས་བཞེད་བཀའ་དྲིན་བསམ་ལས་འདས་པའི་སྐུ་རྫོང་མཚོན་བྱེད་ཙམ་དུ་བཀྲ་
ཤིས་པའི་ཁ་བཏགས་ཆེ་ལེགས། གསེར་ཞོ་ལྔ་བཅུ་ཐམ་པ། དངུལ་སྲང་ལྔ་བཅུ་
ཐམ་པ། སྨན་ཡུག །ལིང་ཡུག་གསུམ། མཛོད་གོས་ཡུག་གཉིས། རྒྱ་རས་སྣ་ཚོགས་
ཡུག །ཀ་ཅི་ཡུག །ཇ་ འཁོར་དྲུག་ ཉི་ཤུ་ རྩ་ གཅིག །ཝ་ ལྤགས། སྲམ་ལྤགས། སྤྲོ་
ལྤགས། གུང་ ལྤགས། གཡི་ ལྤགས། གསའ་ ལྤགས། སྤྱང་ ལྤགས། གཟིག་
ལྤགས། སྟག་ལྤགས། ཆིབས་གཉིས། ཆིབས་རོལ་གཉིས། དྲེའུ་ཨ་མདོ་གཅིག །
བོད་ཀྱི་ཆེ་དྲེལ་གསུམ། མཛོ་བཞི། གཡག་བཞི་བཅས་ཁྱོན་རྣམ་གྲངས་བརྒྱ་དང་
ལྔ་བཅུ་ང་བདུན་འབུལ་ལམ་ཞུས་པ་ཆོས་དབྱིངས་ནོར་བུའི་གན་མཛོད་ཆེན་པོར་
བསྟི་བ་དང་། ས་བདག་ཆེན་པོ་ལྕམ་དྲལ་སྐུ་འཁོར་བཅས་པ་རྣམས་ཀྱི་ཐུགས་ཀྱི་
བཞེད་དོན་ཐམས་ཅད་གེགས་མེད་མཐར་ཕྱིན་ཅིང་། འདི་གར་བཞུགས་པའི་ས་
བདག་ཆེན་པོ་སྐུ་མཆེད་ཡུམ་སྲས་སྐུ་འཁོར་བཅས་པ་ཡང་སྐུ་ཁམས་དྭངས་ཤིང་
སྐུ་ཚེ་ཆབ་སྲིད་བརྟན་པ་དང་། ཐུབ་པའི་བརྟུལ་ཞུགས་བཟུང་བའི་ཁོ་བོ་རིམ་གྲོ་
པ་རྒན་པོའང་མཆོག་གསུམ་གྱི་ཐུགས་རྗེའི་བསིལ་གྲིབ་ལ་བརྟེན་པའི་ལུས་འཚོ་
བདེ་མུས། བཀའ་དྲིན་གཞལ་དུ་མ་མཆིས་པའི་ སྦྱིན་བདག་ཆེན་པོ་གཞི་བྱེས་
ཐམས་ཅད་ཀྱི་སྐུའི་ཞབས་བརྟན་རིམ་གྲོར་འབད་པ་ནས། སླད་དུ་ཡོན་མཆོད་
ཚང་མ་མྱུར་མཇལ་ ཞལ་ འཛོམ་ གྱི་བཀྲ་ཤིས་སྨོན་ལམ་ཀྱང་ཞུ་ཞུ། འཆི་མེད་
དཔལ་སྟེར་ཚེ་དཔག་མེད། །སྲིད་གསུམ་དབང་སྡུད་འདོད་པའི་རྒྱལ། །ཞིང་སྐྱོང་
ཌཱ་ཀི་ནོར་སྦྱིན་ལྷས། །སྐུ་ཚེ་བསོད་ནམས་སྙན་གྲགས་སྤེལ། །ཕྱོགས་རྣམས་གང་
དུ་ གཤེགས་བཞུགས་ཚེ། །དཀོན་མཆོག་གསུམ་གྱིས་རྟག་ བསྲུང་ཞིང་། །ལྷག་
- 142 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བསམ་དཀར་ཕྱོགས་ཟླ་བ་ལྟར། །རྟག་ཏུ་མི་ཉམས་རྒྱས་པར་མཛོད། །གང་དུ་
གནས་ པའི་ ས་ བདག་དང༌། །སྲིད་གསུམ་མི་དང་མི་མིན་ཀུན། །མཐོང་ཐོས་
བྱམས་ པའི་ སེམས་ སུ་ མཉེན། །ཕན་ ཚུན་ མཛའ་ བའི་ དཔལ་ ལྡན་ གྱུར། །མི་
བདག་ཆེན་པོ་དཔུང་ཚོགས་ཀྱི། །ཕྲིན་ལས་རྣམ་བཞིའི་བཞེད་འབྲས་རྣམས། །
ཐུགས་ལ་ཇི་ལྟར་མངའ་བ་བཞིན། །གྲུབ་ནས་སླར་ཡང་བདེ་འབྱོར་ཤོག །བདག་
ཅག་གཞིར་བཞུགས་ཐམས་ཅད་ཀྱང་། །ལུས་འཚོ་བརྟན་ཅིང་རྣམ་དཀར་འཕེལ། །
མི་མཐུན་ཕྱོགས་ལས་རྣམ་རྒྱལ་ཏེ། །གཞི་བྱེས་འཛོམ་པའི་བཀྲ་ཤིས་ཤོག །ཅེས་
པའི་འབུལ་ལམ་ཞུས་ནས་ཡོན་མཆོད་ཟུང་ཉེར་དགུའི་ཉིན་ལྷུན་གྲུབ་སྟེང་ནས་
ཐོན་ཏེ་ལྷ་ལུང་ཁག་ཏུ་ཕེབས། ཨ་མདོ་བ་དང་མགོ་ལོག་རྒྱལ་ཀོ་སོགས་སྟོད་སྨད་
ཀྱི་མཇལ་མི་རྣམས་ལ་བྱིན་རླབས་དང་ཐོན་ཆས་བྱས། ཚེས་གཅིག་ཉིན་ལྷ་ལུང་
ཁུག་ནས་ཆིབས་སྐྱེལ་དུ་སྒར་བཏེག་སྟེ་ཁྲ་བོ་ཐང་དུ་ཕེབས། མདུན་ཆེན་གྱིས་
གྲབས་ཡུལ་ཞལ་བཀོད་མཛད་ཅིང་། ངེད་ནས་དབང་ཁ་ཤས་གཞི་བྱེས་ཚང་མར་
སྐབས་སུ་གང་བབ་ཕུལ། སྒ་ཉག་གོང་ནས་ཁམས་པ་ཚང་དང་ཟུར་མང་དྲུང་པའི་
མགྲོན་གཉེར་རྣམས་ཀྱིས་གཙོས་སྟོད་སྨད་ཀྱི་མཇལ་དུ་འོང་མི་རྣམས་ལ་བྱིན་
རླབས་དང་གནང་སྟེར་སོགས་སོ་སོའི་རེ་བ་ཚུལ་བཞིན་དུ་བསྐང་། ཡུལ་ཕྱོགས་
དེའི་གཞི་བདག་ཕྲུ་ལྷ་བཙན་སོགས་ཟོ་དོར་གཉན་རུང་ཡུལ་གཞི་དགེ་བར་གྱུར།
བརྒྱད་པའི་ཚེས་བཅུ་དགུ་ཉིན་དབང་བཀའ་བྱིན་རླབས་དང༌། ཁྱད་པར་རྡོ་རྗེ་
ནག་པོ་ཆེན་པོ་ལྕམ་དྲལ་ཞིང་སྐྱོང་གཟི་ལྡན་དབང་པོ་ནོར་སྐྱོང་དུར་ཁྲོད་བདག་
པོ་བཅས་ལ་ཕྲིན་ལས་བཅོལ་ཏེ་སྐུ་སྲུང་དང་སྐྱེལ་དར་ཟབ་རྒྱས་སུ་ཕུལ། དབུས་
ཕྱོགས་ཀྱི་ཕེབས་བཞུགས་ཀྱི་རྒྱུ་མཚན་ཡང་ཞིབ་པར་ཞུས། ལྕམ་དྲལ་འཁོར་དང་
- 143 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽་ན།
བཅས་པས་ཀྱང་སྐྱེལ་དར་སོགས་ཚུར་ལའང་གནང་བར་མཛད་དེ། སྐུ་འཁོར་
སེར་སྐྱ་ཉིས་བརྒྱ་སྐོར་དང་སྒར་འདབས་པ་བཅས་སུམ་བརྒྱ་ཉེ་བ་ཁྲ་བོ་ཐང་ནས་
ཕེབས་པར་མཛད་སོང་བར། མདུན་ཆེན་དང་བཀྲ་ཤིས་ལྟེམ་པ་རྣམས་ཀྱིས་ཞག་
གཉིས་བར་ཆིབས་སྐྱེལ་གནང་སྟེ། ཕྱིར་ཕེབས་འཕྲལ། དཔོན་རྗེ་རྣམས་ལྷོའི་ལོ་
ལྟར་གྱི་ཐུགས་བྲེལ་གང་ཡོད་རྣམས་བཅད་པར་བཞུགས། ཡོན་མཆོད་ཟུང་སླར་
ཡང་མཁར་མདོ་བརྒྱུད་དེ་ལྷ་ལུང་ཁག་ཏུ་ཕེབས། ཚ་ཁོ་རྒྱལ་པོའི་བང་མི་རྫོང་
བརྡ་དང༌། ངེད་རང་ལུས་ཀྱི་འཕྲོད་བསྟེན་དུ་ལེ་རོང་ཚ་ཁར་སོང་ནས་ཞག་ལྔ་
བསྡད། གླིང་ཞབས་དྲུང་གི་གདན་ཚབ་བླ་མ་བསྟན་འཛིན་རྒྱ་མཚོ་ཅན་འབྱོར་
བར་ཞབས་ཏོག་སྣེ་ལེན་དབུ་ཐོན་སོགས་རྒྱས་པར་ཕུལ། གཞན་ཡང་རྩེ་ཁོག་
འབྲུག་པ་ཆོས་ལུའི་བླ་མཆན། འདན་སྐུ་དྲུང་ཚང་། ལྕགས་མདུད་སྟག་འཕེན་བུ་
སོགས་མཇལ་མིའི་རིགས་ལ་གནང་སྦྱིན་དང༌། རག་ཤུལ་ཨེར་ཁ་ཐཱ་ཇིའི་སྐུ་ཚབ་
བསྟན་བཅོས་འགྱུར་རོ་འཚལ་གདན་འདྲེན་པར་འོང་མི་རྣམས་ལ་གྲོགས་དན་དང་
་ཞུ་ལན་སོགས་ཀྱང་གང་དགོས་ཕུལ། དགེ་རྩེ་ནང་དུ་འཛིན་རྩོད་ཀྱི་བར་དུ་
བསམ་ཕན་གྱིས་ཡི་གེ་སོགས་བརྫངས་ཏེ་དགོན་ཆེན་དུ་སོང་། དབོན་ཆུང་རིན་
ཆེན་མཆོག་གྲུབ་ བྲག་རྫོང་མའི་བསྙེན་པ་སྦྱིན་སྲེག་བཅས་མཐར་ཕྱིན་འདུག་
པར། ཡང་ནཱ་རོ་མཁའ་སྤྱོད་ཀྱི་བསྙེན་མཚམས་ཞིག་ཞུགས་རྒྱུར་བྱིན་རླབས་དང་
ཁྲིད་ལུང་སོགས་ཕུལ་ཏེ་སླར་ཡང་བསྙེན་མཚམས་མུ་བསྐྱང་བར་ཞུས། ངེད་རང་
སྡེ་དགེའི་བཞུགས་སྒར་ཐོག་ཏུ་འོངས་ཏེ་མདུན་ཆེན་ལ་ཡི་དམ་ལྷའི་རྗེས་གནང་
གི་རིགས་གང་དགོས་ཕུལ། ད་ལཱ་ཁུ་ཐོག་ཐུའི་སྐུ་ཚབ་བཀའ་བསྟན་འགྱུར་གདན་
འདྲེན་ཞུ་མི་རྣམས་ལ་སོ་སོའི་འདོད་བསྟུན་གྱི་བརྟག་ཞུས་དང༌། བྱིན་རླབས་
- 144 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དབང་བཀའ་རྫོང་བརྡ་སོགས་དང་། དད་ལྡན་སོ་སོའི་བསམ་པ་རྣམས་ལ་གང་
ཕན་གྱི་བཀོད་ཁྱབ་བྱས་ཤིང༌། དེ་མཚམས་ཡོན་མཆོད་བྱང་ཕ་བོང་རོག་གཏམས་
སུ་ཕེབས་ཞོར་མདུན་ཆེན་གྱིས་ཚ་གཟིམས་ཞག་ཤས་མཛད་རྩིས་ཀྱི་སང་ཕེབས་
རྒྱུའི་བཤོལ་ཕུད་པའི་ཟླ་བ་དགུ་པའི་ཚེས་བཅུ་དྲུག་ནུབ་མོར་ངེད་རང་གི་རྨི་ལམ་
དུ་ཐོག་མར་སྒ་སྟོད་དགུ་ཚ་ནས་ཡིན་ཟེར་བའི་བན་གཟུགས་ཞིག་བྱུང་སྟེ། ངའང་
དོན་ཁྱིམ་གྱི་ཆས་ནོར་ཐམས་ཅད་བསྡོམས་པའི་དངོས་པོ་ལ་ཤིན་ཏུ་མང་བ་
ཕྱོགས་གཅིག་ཏུ་བསྒྲིལ་ཏེ་ནཱ་རོ་མཁའ་སྤྱོད་ཀྱི་སྐུ་སྒྲོས་པ་འདི་བཞེངས་པ་ཡིན་
ཟེར་ནས་སྐུ་ཚད་ཁྲུ་གང་ཡོད་པ་ཤིན་ཏུ་སྒྲོས་པ་ཞིག་འདུག ། །
ཡང་གཡུ་ལས་གྲུབ་པའི་མི་འཁྲུགས་པ་འདི་ཡིན་ཟེར་བ་གོང་ལྟར་མཆིས་ཤིང་
ད་ནི་ཁོའི་ཚེ་མཇུག་འདི་ལ་སྒྲུབ་པ་མཐར་ཕྱིན་པ་ཞིག་བྱེད་ཟེར། རིམ་གྱིས་ཁྱིམ་
གྱི་མདོ་ཕུག་ཐམས་ཅད་གསེར་སྐུ་རྒྱ་ནག་མ་ཐོར་བུའང་འདུག །དེ་ནས་རེ་ཞིག་
ནས་ཡང་བནྡེ་དང་ཨ་མདོ་འདྲ་བའི་མི་སྐྱ་བོ་མང་པོས་གོས་ཆེན་མཛོད་གོས་ལི་ཁྲི་
སེར་པོ་དམར་པོ་ཡུག་ངོ་མཚར་་བ་ཁ་ཤས་དང༌། མཛོད་བཏགས་ཆེ་ལེགས་མང་
པོ་དང་དར་སྣ་མང་པོ་ཁྱེར་ཏེ་ངེད་ལ་སྟེར་ཚུལ་དང་གུས་གུས་བྱེད་པ་ཞིག་རྨིས།
དེ་ཉིན་ཚ་ཆུ་ཁར་ཕེབས་ནས་ཞག་གཉིས་བཞུགས། རིམ་གྱིས་བྱང་རོག་གཏམས་
སུ་ཕེབས་ཏེ་གནས་ཞབས་ཆུང་དུ་སྒར་བརྒྱབས་ཏེ་ཞག་ཤས་བཞུགས། རྫོགས་
ཆེན་བླ་བྲང་ནས་ཇ་འདྲེན་དང་ཕྱོགས་ཀྱི་འགྲུལ་པ་མཇལ་མི་རྣམས་ལ་ལུགས་
གཉིས་ཀྱི་སྐྱོང་བསྟར་ཇི་ལྟར་དགོས་པ་བགྱིས། མདོར་བཞུགས་ཀྱི་རྒྱ་དཔོན་ལོ་
གཙང་ཡེ་དཔོན་གཡོག་ལྔ་བཅུ་སྐོར་ཙམ་འོང་ཚུལ་གྱི་ཡི་གེ་འབྱོར་ཞིང་། གཉེར་
ཆེན་བསྟན་པ་བཟང་པོ་ཅན་ཡིད་ལྷུང་དུ་ཆིབས་བསུས་བརྫང་བར་མཛད་སོང༌།
- 145 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཡོན་མཆོད་ལྷན་དུ་དགོན་ཆེན་ལ་ཕེབས་ན་ལེགས་ཚུལ་ཞུས་ནས་སྒར་བཏེག་པ་
མཛད། གྱོན་བདག་གྲུ་མོ་བུ་དེ་ནུབ་སྒར་ཐོག་ནས་བྲོས་སོང་འདུག་པར་རུས་
སྦལ་ཁའི་ཤིང་ཤོར་གྱི་དཔེར་བྱུང་ཡང་། དཀོན་མཆོག་ལ་བསླུ་བ་མེད་པས་འདི་
མཐོ་དམན་སུས་ཀྱང་སྣ་མགོ་རྡོ་ལ་མ་ཐུག་པར་ཡིད་ཆེས་པ་ནི་དཀའ་བར་འདུག་
རྒྱའི་དཔོན་པོ་ལྷུན་གྲུབ་སྟེང་དུ་ཕེབས། སྡེ་དགེ་བླ་མར་གནང་སྟེར་བཟབས་པ་
དང༌། གང་ཅིའི་ལེགས་སྟོན་གྱི་གསུང་བཟང་དང་ཐུགས་ནང་དག་པར་མཆིས།
རྒྱ་དཔོན་ངེད་ཀྱི་སར་ཡང་བྱོན་ནས་རྣམ་གྲངས་ཁ་ཤས་ཀྱིས་ངེད་ལ་འབུལ་བ་
བཅས་ནས་གསུང་བཟང་པོ་དང་མོས་གུས་ཆེ་བར་གདའ། ངེད་ནས་ཀྱང་རིམ་
གྱིས་གསོལ་སྟོན་དང༌། བསྟན་པའི་སྦྱིན་བདག་ཆེན་པོས་གཙོས་གཞན་ཡང་བོད་
ཀྱི་དཔོན་མགོ་རྣམས་ལ་མགོ་འདྲེན་བདག་རྐྱེན་དགོས་ཚུལ་དང༌། གོང་མ་རྒྱལ་
པོའི་ལས་དོན་རྣམས་ཀྱང་བཟང་པོ་མཛད་དགོས་ཚུལ་གྱི་རྒྱུ་མཚན་ཞིབ་རྒྱས་
ཞུས་པར་ཐུགས་ལ་དགའ་དགའ་འདྲ་མོ་ལས། མི་ཆེན་མཚང་ཕོག་འདྲ་མོ་ནི་མི་
མཛད་པ་འདུག །གླིང་མགོ་ཟི་དཔོན་ལ་སྔོན་དུ་ལར་ངེད་རང་ནས་ཀྱང་གཙོ་བོར་
གོང་མ་རྒྱལ་པོ་ལ་ཞེ་ས་དད་གུས་དགོས་ཚུལ་དང༌། སྡེ་དགེ་ཚང་གི་དབུས་བྱས་
དཔོན་མགོ་ཆེ་ཆུང་མེད་པར་བསམ་པ་བཟང་པོ་བྱེད་དགོས་ཚུལ། རང་གི་ཇུས་
ཚུགས་ཀྱང་འཛིན་པ་ལ་བཞུགས་ལུགས་བཟང་པོ་མཛད་དགོས་ཚུལ་ཡང་ཡང་
ཞུས་རུང་། སྲས་ལྕམ་སྲིང་ལོ་ཉུང་བ་དང་། ཇའི་སང་རྣམས་དབང་ཁ་མང་ལྟ་བུར་
སོང་བའི་སྟབས་ཀྱིས་དེ་ཐོག་གནས་པ་ནི་ནམ་ཡང་མ་བྱུང་སོང་། རྒྱ་དཔོན་མཇལ་
བར་ ལྷུན་གྲུབ་སྟེང་ དུ་ སྲས་མོ་དང༌ ཇའི་སང་ བཅས་ཕེབས་པར། རྒྱའི་བཀའ་
བཀྱོན་ཆེ་བར་གཏོང་བའི་དགོངས་པ་མང་ཙམ་མཛད་འདུག་པར་ངེད་རང་གི་
- 146 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བསམ་པར་ལར་རང་རེའི་སྦྱིན་བདག་ཏུ་སོང་བར་མ་ཟད། བོད་ཀྱི་དཔོན་བྱིངས་
ལའང་ཆུ་ངན་ལམ་ཞུགས་ལྟ་བུར་འགྲོ་དོགས་ཀྱིས་རྒྱ་དཔོན་སར་ངེད་རང་ཡང་
སོང་། ཕྱག་མཛོད་ཀྱང་ཡང་ཡང་བཏང་ནས་ཞུ་བ་ལེ་ཚན་མང་ཙམ་བྱས་པས་
དཀོན་མཆོག་ཐུགས་དྲིན་གྱིས་ཞུ་ངོ་བཟང་ཞིང་ཉེས་སྐྱོན་མེད་པར་བྱུང་བས་རྒྱ་
དཔོན་ཡང་མཁྱེན་སྒོ་ཡངས་པ་དང་། དད་གུས་ཆེ་ཞིང་ཧ་གོ་ཆེ་བར་འདུག །གླིང་
དཔོན་གཡོག་རྣམས་ལ་ལུགས་གཉིས་ཀྱི་སྒོ་ནས་ཞེ་ས་རྫོང་བརྡ་བཟབས་པར་
ཕུལ། རྒྱ་དཔོན་རང་གི་བསམ་པ་གང་ཡོད་ཀྱིས་བརྟག་པ་སོགས་བྱས་ཤིང༌།
རིམ་གྲོ་ཇི་ལྟར་དགོས་པའི་རིགས་ལྷུན་གྲུབ་སྟེང་གི་འདུས་ཚོགས་ཀྱིས་ཟབ་རྒྱས་
སུ་བསྒྲུབས། གཞན་ཡང་ཕྱོགས་ཀྱི་དཔོན་འགོ་བླ་མ་དགོན་སྡེ་སེར་སྐྱ་ཤིན་ཏུ་
མང་བ་འོང་མི་རྣམས་ལའང་དབང་ལུང་དང་སོ་སོའི་བློ་བསྟན་གྱི་བརྟག་པ་དང་
བྱིན་རླབས་དད་རྟེན་གྱི་རིགས་སོགས་དངོས་པོ་གནང་སྦྱིན་འོས་བབ་གང་ཡོད་
དང༌། སྐབས་སུ་གང་བབ་ཀྱི་བཀོད་པ་སོགས་ཀྱིས་རེ་བ་ཚུལ་བཞིན་དུ་བསྐང་།
རྩེ་རེ་དགོན་ཟེར་བ་འབྲི་གུང་པའི་ལུགས་དང་སྒྲུབ་སྡེ་གསར་ཆགས་འབྲུག་པ་
གཉིས་དཀོར་ས་གྲྭ་རིགས་ལ་ཟློས་མཚམས་ཆེ་བར་ངེད་རང་བསམ་ཚོད་ཞིག་
བྱུང་ན་སོ་སོར་འོས་བབ་ཀྱི་བཞུགས་བདེ་ཞིག་བྱེད་བསམ་རུང་། བཀའ་ཁྲིམས་
མྱུར་ཆོད་ཀྱིས་འབྲུག་པ་བླ་མ་དཔོན་གཡོག་ནི་འབྱོན་བདེ་ལ། རྩེ་རེ་དགོན་པ་
བཞུགས་ སྤྲོ་ བའི་ ཧ་ཅང་ རང་ ཡང་ ཁྲིམས་བདག་ དང་ གྱོང་ བདག་ ཐམས་ ཅད་
ཐུགས་དཔྱད་མཛད་ལུགས། སྒོམ་ཆེན་རྣམས་ཀྱི་ལྟ་བའི་མཐོ་དམན་གྱི་དཔེ་ལྟར་
ཉམས་མཚར་པོ་ཞིག་བྱུང་རུང་བྱ་ཐབས་ནི་མ་མཆིས། འབྲུག་པར་དངོས་པོའི་
ཕན་ཆ་དང༌། ཐུགས་སེམས་ལ་ཕན་ཐབས་ཀྱི་བཀོད་པ་གང་དྲག་ཞུས། བླ་མ་ཞུ་
ངC
- 147 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཆེན་ཚུལ་ཁྲིམས་རིན་ཆེན་པ་ཡབ་ཡུལ་དུ་ཕེབས་པར་བཀུར་གཟོས་དང༌། དབང་
བྱིན་རླབས་སོགས་རྒྱས་པར་ཕུལ། དཔལ་དོན་གྲུབ་གླིང་དང་ཐག་ལུང་ལྷུན་གྲུབ་
བདེ་ཆེན་གྱི་གཙུག་ལག་ཁང་གསར་བསྐྲུན་བྱས་པའི་སྒོ་ཤན་སྒྲོས་ལྡན་རྣམས་
བརྡུངས་ གྲུབ་ པ་ སྐྱེལ་ བ་ དང༌ ། གཞན་ ཡང་ ལྷ་ ཁང་ གི་ བཀོད་ པ་ གསར་ དུ་
བརྩིགས་དགོས་ཀྱི་མི་མངགས་སོགས་བརྫངས། རྒྱ་དཔོན་ཕྱིར་འབྱོན་དགོས་
འདུག་པར་གསོལ་ཆས་དང་། དད་རྟེན་གསེར་སྐུ་སོགས་རྣམ་གྲངས་མང་བ་དང་།
ཞབས་ཕྱི་རྣམས་ལའང་ཇི་ལྟར་འོས་པའི་གནང་སྟེར་རྒྱས་པར་བྱས་ནས་ཐོན་པར་
ཞུས། ཟླ་བ་བཅུ་པ་དེ་ཉིད་ཀྱི་ཉེར་བརྒྱད་ཉིན་རྒྱལ་ཕུར་གྱི་འགྲུབ་སྦྱོར་བཟང་
པོར་འདུག་ཐོག །བླ་མཆོད་རྟེན་དུ་མཁན་ཆེན་བཀྲ་ཤིས་ལྷུན་གྲུབ་ཀྱི་སྐུ་བརྙན་
དང་ཕྱག་མཛོད་པས་ངེད་ཀྱི་སྣང་བརྙན་དང་སྒྲོལ་མ་ཡིད་བཞིན་འཁོར་ལོ་བཅས་
ཟངས་གསེར་ལས་གྲུབ་པ་རྣམས་ལ་རབ་གནས་དང༌། དབོན་རིན་ཆེན་མཆོག་
གྲུབ་ཀྱིས་ངེད་ཀྱི་རིང་འཚོ་དང་དད་ལྡན་རྣམས་ལ་བསོད་ནམས་སྤེལ་ཕྱིར་
བཞེངས་པའི་སྣང་བརྙན་ལ་འདོད་ལྷ་ཁ་ཤས་ཀྱིས་བསྐོར་བའི་པར་བརྐོས་གྲུབ་
པ་ལ་ཡང་མེ་ཏོག་འཐོར་བ་སོགས་བགྱིས། སྡེ་དགེ་མདུན་ཆེན་ལོ་ལྟར་གྱི་ཐོག་
སྡུད་ཕེབས་དགོས་པས་ངེད་ལའང་སྐུ་སྲུང་རིམ་གྲོ་བར་འགྲོ་དགོས་ཕེབས་པར་
དགོངས་པ་ཞུས་རུང་བཀའ་ནན་ཆེ་བས་འགྲོ་རྩིས་ལ་དགུན་ཆས་ཀྱི་གོན་པ་ཁ་
ཤས་གནང་། ངེད་རང་ཡང་ལོ་མཇུག་ཏུ་ཅུང་ཟད་རྩུབ་པས་ཆོས་སྲུང་ལ་ཕྲིན་
ལས་བཅོལ་ནས་ཡོན་མཆོད་ཟུང་དུ་ལྕགས་ར་བསམ་འགྲུབ་རྩེར་ཕེབས། དེ་ཁར་
ཧོར་བྲག་མགོ་སོགས་སྟོད་སྨད་ཀྱི་བརྟག་ཞུས་དང་འཚམ་ཞུས་སོགས་འོང་མི་
རྣམས་ལ་སོ་སོའི་རེ་བ་བསྐང་། དེར་ཞག་གཉིས་སོང་བའི་ནུབ་མོར་རྨི་ལམ་དུ་རྗེ་
- 148 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མར་པ་དང་མི་ལའི་རྣམ་ཐར་གླེགས་བམ་བགྲེས་ལ་གསལ་བ་ཞིག་ལག་ཏུ་བྱུང་
བ་རིམ་གྱིས་བལྟས་པས། མར་པས་མི་ལ་ རྗེས་སུ་བཟུང་ནས་ཞལ་གདམས་
མཛད་སྐོར་དང་། མི་ལས་དྭགས་པོ་རིན་པོ་ཆེ་དང་རས་པ་རྣམས་ལ་ཞལ་གདམས་
གནང་བ་སོགས་གསལ་པོར་བློར་ངེས་པ་དང༌། ཡུལ་དེ་དག་ཀྱང་ངེས་ཤེས་འདྲོ
ངས་པར་ཤར། ཡང་ནུབ་གཅིག་ས་སྐྱ་གོང་ནས་འོངས་ཟེར་བའི་ཨ་པོ་གཉིས་
བྱུང་སྟེ། ས་ངོར་གྱི་མགྲོན་པོ་རྣམས་སྔ་བར་འོང་གིན་ཡོད་ཟེར། ངེད་ནས་དབུས་
ཕྱོགས་ཐམས་ཅད་བདེ་བར་ཡོད་ལས་ཆེས་དྲིས་པས་གཞན་ཐམས་ཅད་བདེ་བར་
ཡོད། ས་སྐྱའི་ཕྱག་མཛོད་ཡུན་རིང་བསྙུང་ཞིང་ཟླ་བ་བརྒྱད་པའི་ནང་དུ་འདས་
སོང་ཟེར་འདུག་པས། ངེད་རང་གི་བསམ་པར་ཕྱག་མཛོད་འདས་ཚུལ་མ་ལེགས་
ཤིང༌། དཔལ་ལྡན་ས་སྐྱ་པར་མི་དྲག་གིས་ཅི་ལ་ཐོགས་རུང་དེ་འདྲ་བར་རང་འོང་
དཀའ་ཞིང་ཕྱག་མཛོད་འོས་ཇི་ལྟར་མཆིས་དྲིས་པས། ཧ་ལམ་འོས་པ་ཁ་ཤས་
འདུག་ཀྱང་དྲུང་ཡིག་ཀུན་དགའ་སངས་རྒྱས་ཀྱི་སྐུ་ཚ་ལ་འོས་པ་ཡིན་ཅིང་། ད་
དུང་མ་འཁོད་ཀྱང་རྒྱབ་སོར་འཁོད་པ་ཡིན་ཚུལ་བྱུང་བ་རྨིས་པས། དེ་རྗེས་དཔོན་
གཉེར་འོང་སྐབས་དེ་བཞིན་ངོ་མར་བྱུང་བས་སྐུ་བསོད་ཆེ་བ་དང་བླ་མའི་ཞབས་
ཕྱི་སོགས་འགྲུབ་ངོ་ཤར། དེའི་ཕོ་བྲང་ནང་གི་ལྷ་ཁང་དང་མགོན་པོ་སོགས་རྟེན་
རྣམས་མཇལ་ཏེ། བསྟན་པ་རྒྱས་པའི་སྨོན་ལམ་བཏབ། གཤིན་རྗེ་ཀི་ཀང་དང་
ཇག་མེ་སོགས་ཀྱི་རྟེན་ལ་སྙན་དར་ཕུལ་ནས་མེ་ཏོག་འཐོར་ཞིང་འཇིག་རྟེན་དུ་
དགེ་ལེགས་འཕེལ་བ་དང༌། སྦྱིན་བདག་གི་བསྟན་སྲིད་དར་རྒྱས་འབྱུང་བའི་ཕྲིན་
ལས་ བཅོལ། ཞག་ བཅུ་ སྐོར་ བཞུགས་ སོང་ བར་ དེ་ ཕྱོགས་ ཀྱི་སེར་ སྐྱ་རྣམས་
ལ་བྱིན་རླབས་བཀའ་བསྒོ་སོགས་ལས་དབང་ཆོས་ནི་མ་གྲུབ། རིམ་གྱིས་ཟླ་བ་
- 149 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཅུ་གཅིག་པའི་ཚེས་བཅུའི་ཉིན་འཛམ་ཐོག་ཕོ་བྲང་དུ་ཕེབས། དེ་ནུབ་ནས་ངེད་
རང་ཕུང་ཁམས་ཅུང་ཟད་མ་བདེ་བ་ཞིག་བྱུང་ནས་ཞག་ཤས་སོང་བར། སྐུ་འཁྲིས་
སུ་སོང་ན་རིམ་གྱིས་ལམ་བར་དུ་ནད་ཐུ་ཡིས་དོགས་པས་མདུན་ཆེན་སྐུ་ཞབས་སུ་
སྙན་ སྒྲོན་ ཕུལ་ ནས་ དགོངས་ ཁྲོལ་ ཞུས་ ཐོག་ སྡེ་ དགེ་ སྐུ་ འཁོར་ བཅས་ ཕོ་
བྲང་གཞན་རྣམས་སུ་ཕེབས་པར་ཞུས། ཚེས་ བཅུ་དགུའི་ཉིན་ངེད་ རང་དཔོན་
གཡོག་རྣམས་ལྷུན་གྲུབ་སྟེང་གི་གནས་ཁང་དུ་འོང་། དེ་ནུབ་ནས་མཚམས་དམ་
པར་བསྡམ། གཙོ་བོར་ལོ་ལྟར་ གྱི་ཆོས་སྲུང་རྣམས་ ལ་ གཏོར་བསྔོས་ ཇི་ ལྟར་
དགོས་པ་དང་། ལྷག་པར་འདི་ལོ་ཅུང་ཟད་རང་ཉིད་ལ་དོགས་ཆ་ཕྲན་བུ་ཡོད་པའི་
རིམ་གྲོ་ལ་ཡང་ཆེར་དམིགས་པ་བཅས། གུར་མགོན། ཞལ་བཞི་པ། དུད་སོལ་ལྷ་
མོ། ལས་ མགོན། དུར་ བདག །སྟག་ ཞོན། ཏྲཀྵད། ཕྱག་ དྲུག་ ནག་ པོ། མགོན་
དཀར། ཕྱོགས་ སྐྱོང་ ། ལས་ གཤིན། དམག་ ཟོར་ ལྷ་ མོ། བེག་ ཙེ། ལྕམ་ དྲལ་
རྣམས་ལ་གཏོར་བསྔོས་ཀྱི་རིམ་པ་ཕུལ་བར། ཆོས་སྲུང་དབང་པོ་གཙོ་བོར་གྱུར་
པ་རྣམས་ལ་བརྒྱ་ཚར་དྲུག་རེ་དང༌། བྱིང་རྣམས་ལ་བརྒྱ་ཚར་གསུམ་རེ་བཅས་ཟླ་
བ་གཅིག་གི་བར་དུ་ཕུལ་ཞིང༌། སྔ་དགོངས་ཀྱི་ཐུན་རྣམས་ལ་མགོན་པོ་བླ་མ་
དབྱེར་མེད་ལ་ལས་བཞིའི་ཉམས་ལེན་གྱི་རིམ་པ་དང༌། བདུན་ཕྲག་གཅིག་ལ་
སེང་གདོང་མའི་བྱད་བཟློག །ས་སྦྲུལ་གྱི་གནམ་ལོ་གསར་པའི་ཚེས་གཅིག་ནས་
བརྒྱད་ཀྱི་བར་ལ་ཚེ་སྒྲུབ་དང༌། ཡང་བདུན་ཕྲག་གསུམ་ལ་ནོར་སྐྱོང་དུར་ཁྲོད་
བདག་པོའི་སྒོ་ནས་རིག་སྔགས་བཟློག་པ་སོགས་ལ་འབད་པས་བཅུ་གཉིས་པའི་
ཉེར་ལྔའི་ནུབ་མོར་ངོར་ཨེ་ཝཾ་ཕན་ཁང་དུ་སླེབས་ནས་གསོལ་ཇ་ཁང་གི་ནང་མེ་
ཐབ་སྒོའི་ཐད་ཡིན་སྙམ་པ་ན་ངེད་རང་བསྡད་འདུག་པར། རྡོ་ཆལ་ནང་གི་ཤར་
- 150 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ངོས་ནས་སྦྲུལ་སེར་ཁྲ་འདོམ་དོ་ཙམ་ཡོད་པ་ལ་རྐང་ལག་ཤིན་ཏུ་མང་བ་ཞིག་
ཤར་མར་ངེད་སར་འོང་འདུག་པར། མ་ཆེན་བློ་བཟང་ནམ་མཁའ་འདྲ་བ་ཞིག་
འགྲམ་ན་འདུག་པར་སྦྲུལ་དེ་སླར་མྱུར་དུ་སྤྲུགས་བྱས་པས་ཁོས་ཤིང་ཐུང་ཞིག་ལ་
དཀྲི་ཞིང་འདུག་པར་སྐད་ཅིག་ལ་ངེད་ཀྱི་འགྲམ་དུ་སླེབས་ནས་ཤིན་ཏུ་འཇིགས་
ཟིང་ངེ་བ་ཞིག་བྱུང་། སླར་གྲྭ་པ་དེས་ཤིང་གི་རྩེར་གཟར་ཏེ་ཕྱི་སྒོར་ཁུར་སོང་བས་
ངེད་ཀྱིས་དེ་ཤར་གྱི་རོང་ནང་དུ་བསྒྱུར་བྱས་ནས་ངེད་རང་གིས་ཀྱང་ཇི་ལྟར་བྱས་
ཕྱིར་བལྟ་བར་སོང་བས་སྒོ་ལམ་ན་ཤིང་ཤུག་པའི་ཕུང་པོ་ཞིག་ཡོད་པ་འདྲ་བའི་
ཁར་བསྒྱུར་འདུག་པས་ད་དུང་འདི་ཁྱིམ་དུ་འོང་སྙམ་པར་ཡོད་པ། སྐད་ཅིག་ལ་
ཤར་ཕྱོགས་ཀྱི་ནམ་མཁའ་ནས་ཕོ་རོག་སྣུམ་བག་ཅན་གཉིས་བྱུང་ཏེ་སྦྲུལ་དེ་རྐེད་
པ་ནས་བཅད་དེ་སོ་སོས་ཁར་བཅུག་ནས་ནམ་མཁར་འཕུར་སོང་བ་ཞིག་དང༌།
ཡང་ཁང་ཁྱིམ་གཞན་ཞིག་ཏུ་ཕྱིན་པས་ཡར་ལན་ལམ་ཧ་ཅང་མི་དག་པར་ཆུ་
འཐགས་ཤིག་གི་འགྲམ་དུ་སླེབས་འདུག་འཕྲལ། ཕྱིར་ཐོན་པ་ལེགས་སྙམ་སྟེ་
འོང་བས་ལམ་ཤིན་ཏུ་དོག་པ་དང༌། ཁྱད་པར་འཁོར་ཆེན་ཤིན་ཏུ་ཆེ་བ་གཉིས་
ཀྱིས་ཚུར་བཅར་ནས་ཕྱིའི་གྱང་ངོས་ཀྱི་བར་དུ་ངེད་རང་མི་ཐར་བ་ལུས་ལ་ཁད་པ་
ཞིག་བྱུང་བར་ད་ཐབས་ཇི་ལྟར་བྱ་སྙམ་པས་ཡང་སྔོན་གྱི་གྲྭ་པ་དེ་བྱུང་བས་འཁོར་
ཆེན་དེ་གཉིས་ཕུད་དེ་ལམ་བཏང་བྱུང་བར་འཁོར་ཆེན་གྱི་ཞབས་ན་མར་མུན་ནག་
ཆེ་བ་ཞིག་གི་དོང་ནང་ན་འཁོར་ལོ་མང་པོ་ཡོད་པ་འདྲ་མོ་ཞིག་ཀྱང་རྨིས་པས་རྩོད་
གཏོང་གི་ངོ་ཞིག་ཤར་བ་དང༌། ཡང་ནུབ་གཅིག་ཨེ་ཝཾ་གྱི་རོང་པོའི་ཆུ་ཁུང་ཐད་
ནས་ཡར་འོང་བས་དེ་གར་ངེད་རང་གིས་ཅུང་ཟད་དོགས་པ་ཡོད་པའི་གྲྭ་པ་དེ་
རྣམས་འདུག་པ་ངོ་གནོང་བར་ཡོད་པས་དེ་འཕྲལ་ཨ་ཙ་ར་ཞིག་བྱུང་ཏེ་མི་འདི་
ག
- 151 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རྣམས་ལ་ལྟོས་ཤིག །ཁྱོད་ལ་ངན་སེམས་བྱས་པའི་སྟབས་མི་འདི་ལ་མཛེ་ནད་
བཏང་བ་ཡིན་ཟེར། བལྟས་པས་གྲྭ་པ་གཅིག་དེའི་གདོང་པ་མཛེ་ནད་ཀྱི་དམར་
ལམ་དུ་སོང་འདུག་པས་སྙིང་རྗེ་བ་ཞིག་བྱུང་བས་ཡང་དེ་ན་རེ། ད་དུང་གཞན་
འདི་རྣམས་ལའང་རིམ་གྱིས་རྟགས་འོང་བ་ཡིན་གླེང་བྱུང་བས། བཟློག་ པའི་
རྟགས་སོགས་དམ་ཅན་སྲུང་མ་རྣམས་ ཀྱི་མཐུ་སྟོབས་ དང་ ཐུགས་ རྗེ་ ཁོ་ནར་
མཆིས་ཤིང༌། གཞན་ཡང་ངེད་རང་གིས་གཙོས་བསྟན་འགྲོ་སྤྱིར་དམིགས་པའི་
རིམ་གྲོ་དགོས་རིགས་རྣམས་ཕྱག་མཛོད་རྣམས་སུ་བཀོད་པ་བྱས། ཐོག་མར་དགེ་
འདུན་བརྒྱ་ཕྲག་ཕྱེད་གཉིས་ཀྱིས་མགོན་ཁང་རྣམས་སུ་བསྐང་བ་དང་། ཡང་བརྒྱ་
ཕྲག་ གཅིག་ གིས་ བཀའ་ འགྱུར་ དང་ འབུམ་སོགས་ཆོས་ སྣ་ གང་ དགོས། དགེ་
འདུན་བརྒྱ་ཕྲག་གིས་རྣམ་རྒྱལ་སྟོང་མཆོད། ལྔ་བཅུས་སྒྲོལ་མ་མཎྜལ་བཞི་ཆོག །
བླ་དགེ་སུམ་ཅུས་འཆི་བསླ། ཆོས་རྗེ་ཚུལ་ཁྲིམས་དཔལ་བཟང་གིས་ཟོར་འཛིན་
མཛད་པའི་འདུས་ཚོགས་བསྙེན་སོང་བཞི་བརྒྱ་སྐོར་གྱིས་རྡོ་རྗེ་འཇིགས་བྱེད་ཀྱི་
གཏོར་བཟློག་དང་། གཞན་ཡང་ཁ་འབར་མ། གཤིན་རྗེ་ཁྲོ་ཆུ་དང་མདོས་ཀྱི་རིམ་
པ། དགོན་ཁག་བཅུ་སྐོར་ནས་སྒོལ་ཤེར་འབུམ་ཐེར་དང༌། ཡང་ལོ་ལྟར་གྱི་འདུ་
བ་ཆེན་མོར་དགེ་འདུན་བརྒྱ་དང་སུམ་ཅུས་བསྐང་བ། དགེ་འདུན་བརྒྱད་བརྒྱས་
ཚེ་ཆོག་ཚར་གཉིས། བཀའ་འགྱུར་ཉིན་གཉིས། ཕྱོགས་བཞིར་གཏོར་ཆེན། ཤར་
ཀ་ཐོག་པ། དཔལ་ཡུལ་རྣམ་རྒྱལ་གླིང་པ། ཐང་ཤིང་དགོན་པ། གཏེར་ཚ་བླ་མ།
ཨ་མྱེ་བསོད་ནམས་རྒྱལ་ཧཱུྃ་ འབར་བ་སོགས་ ཀྱིས་གུར་དྲག །རྟ་མགྲིན། སེང་
གདོང་མ། ཀི་ཀང་། འཆར་ཁ། ཁྲོ་ཆུ། མི་ནག་མགོ་གསུམ། རྒྱལ་མདོས། བཙན་
མདོས། མི་ཁ་དགྲ་བཟློག །སྡེ་དགེའི་གྲྭ་ཚང་རྣམས་ཀྱིས་དམག་ཟོར་མའི་བསྐང་
- 152 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བ། རྡོ་གྲགས་བླ་མ་དཔོན་སློབ་ཀྱིས་གཤིན་རྗེ་ཚེ་བདག་དང༌། མཁའ་འགྲོའི་
ཉམས་ཆག་བསྐང་ཕྱིར་བྱང་གཏེར་ལུགས་ཀྱི་ཚེས་བཅུའི་མཆོད་པ། ལྷུན་གྲུབ་
སྟེང་གི་དགེ་སློང་རྣམས་ཀྱིས་ས་ལུགས་ཀྱི་ནཱ་རོ་མཁའ་སྤྱོད་མའི་སྒྲུབ་མཆོད་དང་།
ཡང་ངོར་ལུགས་སྒྲུབ་མཆོད་ཆེན་པོའི་དངོས་གཞིར་འཕར་ཇ་དང་འགྱེད་མཆོད་
འབུལ་བསྔོ་རྟེན་དང་བཅས་ཟབ་རྒྱས་སུ་ཕུལ་བས་ཕུང་ཁམས་ཡང་བདེར་གྱུར།
ལོ་གསར་ཆེན་པོའི་དགའ་སྟོན་དུ་འོང་དགོས་ཚུལ་ཕེབས་པར་ཚེ་སྒྲུབ་ཀྱི་སྐབས་
སུ་ཐུག་པས་དགོངས་ཁྲོལ་ཞུས། ངོས་ལ་ཡང་སྟོན་ཆས་ཀྱི་རིམ་པ་རྒྱ་ཆེ་བར་
གནས་ཁང་དུ་གནང་། ཚེས་གསུམ་ཉིན་ས་སྦྲུལ་ནས་ལྕགས་རྟ་བར་གྱི་གཙོ་བོར་
གངས་ལྗོངས་ཀྱི་གཙོས་བསྟན་འགྲོ་སྤྱི་དང༌། ཁྱད་པར་ ས་བདག་ཆེན་པོ་ སྐུ་
མཆེད་ཀྱི་སྐུ་ཕྱྭ་དང་བསྟན་སྲིད་བཅས་པར་གེགས་ཆག་ཡོད་མེད་དང༌། དེ་དག་
ལ་སོ་སོའི་བཟློག་རིམ་ཇི་ལྟར་དགོས་པ་རྣམས་དཀོན་མཆོག་གསུམ་ལ་གསོལ་
བ་བཏབ་པར་ལྷ་མིའི་སྐྱབས་མགོན་ཆེན་པོ་ཡོན་མཆོད་ཀྱིས་གཙོས་བསྟན་འཛིན་
ཐམས་ཅད་སྐུ་ཁམས་བཟང་བ་དང་། བསྟན་འགྲོ་སྤྱི་ལ་བདེ་སྐྱིད་བཟང་པོ་འབྱུང་
བར་བབ། བསྟན་པའི་སྦྱིན་བདག་ཆེན་པོ་སྐུ་མཆེད་ཀྱི་སྐུ་ཕྱྭ་དང༌། ཁྱད་པར་ཇུས་
ཕྲུ་ལ་ཅུང་ཟད་དོགས་པ་དང༌། མདོ་སྨད་སྤྱིར་དུས་འཁྲུག་གིས་གཙོས་གང་ཅིར་སྐྱེ་
ན་ཆེ་ངོ་ཤར། ཐོག་མར་སྦྱིན་པའི་བདག་པོ་ས་བདག་སྐུ་མཆེད་ནས་ཀྱང་དེ་དག་
གང་ལ་གང་འཚམ་གྱི་ཟློག་བྱེད་རིམ་གྲོ་མངའ་ཞབས་ཀྱི་ས་ལུགས། རྙིང་ལུགས།
དགེ་དགོན། ཀར་འབྲུག །བོན་དགོན་སོགས་དགོན་སྡེ་མཐའ་དག་གིས་ཚེ་སྒྲུབ་
ཁྲི། ཚེ་ ཆོག་ ཁྲི། ཚེ་ གཟུངས་ ཁྲི། བཀའ་ འགྱུར་ ཚར་ བཅུ་ གསུམ། འབུམ་ ཚར་
བརྒྱ། མདོ་ཕྲན་གྱི་རིགས་རྣམས་བརྒྱ་ཚར་རེ་རེ། ཆོས་སྲུང་རྣམས་ལ་བསྐང་བ་
- 153 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྟོང་ ཚར། རྣམ་ འཇོམས་ གཟུངས་ ཁྲི། འཇམ་ དཔལ་ མཚན་ བརྗོད་ ཁྲི། སྒོལ་
བསྟོད་ འབུམ་ཐེར། ལྟུང་བཤགས་འབུམ་ཐེར། གདུགས་དཀར་ ཁྲི། ཡིག་བརྒྱ་
འབུམ་ཐེར་གསུམ། རིགས་གསུམ་ སྙིང་པོ་དུང་གསུམ། སིདྡྷི་དུང་ གསུམ། སེང་
གདོང་རྩ་སྔགས་དུང་གཅིག །སྒྲོལ་མ་དཀར་སྔོན་གྱི་ཆོ་ག་སྟོང་ཚར་རེ་རེ། ཆབ་
གཏོར་སྟོང༌། ཀླུ་གཏོར་སྟོང་། བརྒྱ་བཞི་འབྱུང་བཞི་གཏོར་མ་བརྒྱ་རྩ་རེ་རེ། །
སཱཙྪ་ཁྲི། ཇོ་དར་བརྒྱ། རླུང་རྟ་བརྒྱ། ཚེ་ཐར་བརྒྱ། རི་རྒྱ་ཀླུང་རྒྱ། མ་ཎི་སྤྱན་དབྱེ།
དབུལ་པོ་དང་བྱ་ཁྱིར་སྦྱིན་གཏོང༌། རྡོ་རྗེ་འཇིགས་བྱེད་ཀྱི་གཏོར་བཟློག་བཅུ་
གསུམ། ཕུར་བཟློག །ཁ་འབར་མ་བཅུ་གསུམ། ཚེ་བདག་གཉིས། བཀའ་བརྒྱད་
གཉིས། གུར་ དྲག་ གཉིས། རྟ་ མགྲིན་ གཉིས། གྲོ་ ལོད་ གཉིས། ཀི་ ཀང་ གསུམ།
འཆར་ ཁ་ གསུམ། དྲེགས་ འཇོམས་ གསུམ། ལོཀྟི་ གསུམ། ཁྲོ་ ཆུ་ གསུམ། སེང་
གདོང་མའི་བཟློག་པ་གསུམ། མགོན་པོ་གུར་ཞལ་གྱི་དམར་ཆེན་གཏོར་བཟློག །
མགོན་པོ་དྲུག་ཅུ། ཚེ་བདག །མ་ནིང་། བེར་ནག་སོགས་ཀྱི་མདོས། རྒྱལ་མདོས།
རྒྱལ་བརྔན། བཙན་མདོས། གཟའ་མདོས། གྲིབ་ཀྱི་མདོས། མ་མོའི་ཁྲག་མདོས།
ས་བདག་གི་མདོས། ཀླུའི་མདོས། བདུད་ཀྱི་མདོས། མི་ནག་མགོ་གསུམ། མི་ཁ་
དགྲ་བཟློག །མཚོ་སྨན་དགུ་མདོས། བོན་གྱི་ཁྲོ་བོ་རོལ་པ། ཁྲོ་བོ་དཔལ་གསས།
བཙན་རྒོད། སྲིད་རྒྱལ་མ་སོགས་ཀྱི་བཟློག་པ། ཁམས་ཆེན་ལྔ། མ་ཏྲི་མུ་ཡེ་དུང་།
ནག་པོ་རུ་ཏྲི་འབུམ་ཐེར། ལྷ་བསང་བརྒྱ་ཕྲག་སོགས་དང་བཅས་ཁོ་བོ་ཅག་ནས་
ཀྱང་དགེ་བསྐུལ་ལྟ་བུར་མདོ་ཁམས་ཀྱི་བླ་མ། དགོན་སྡེ། དཔོན་ཁག །ཡུལ་སྡེ།
འབྲོག་སྡེ་མཐའ་དག་ལའང་བསྟན་སྲིད་སྤྱི་ལ་བདེ་སྐྱིད་འབྱུང་ཕྱིར་དམིགས་པའི་
གྲུབ་ མཐའ་ སོ་ སོ་ནས། ཐུབ་ དབང་ གི་ བསྟོད་ པ། གནས་ བརྟན་ ཕྱག་མཆོད།
- 154 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལེའུ་བདུན་མ་དང་ལྷག་པར་བསམ་པ་ལྷུན་གྲུབ་གང་མང༌། རྗེ་བཙུན་གོང་མ་ལྔ་
བསྟོད། རྗེ་ བླ་མའི་བསྟོད་ པ་ དམིགས་བརྩེ་མ། བསྟན་འབར་མ། ཀར་འབྲུག་
རྣམས་ཀྱིས་ཕྱག་ཆེན་གསོལ་འདེབས་གཙོ་བོར་གྱུར་པའི་རང་རང་གི་བླ་མ་གོང་
མ་རྣམས་ལ་གསོལ་འདེབས་ཀྱི་རིགས་གང་མང་དང༌། རང་རང་གི་ཆོས་སྲུང་ལ་
རྟེན་ཁྲུས་དང་མཆོད་འབུལ། བསྐང་བ་དང་བཟློག་པ་གང་མང༌། ཡུལ་ལྷ་ཟོ་དོར་
ལ་རི་ཁྲུས། ལྷ་བསང༌། རླུང་རྟ་སྣ་ཚོགས་འཛུགས། ལྷ་སྐུ་མ་ཎི་ལམ་ལྷ་སོགས་
ལ་སྤྱན་དབྱེ་ཚོན་གསོ། རྒྱལ་བའི་གསུང་རབ་བཀའ་འགྱུར་སོགས་དང༌། འབྲིང་
གིས་འབུམ། ཐར་པ་ཆེན་པོ་ཕྱོགས་སུ་རྒྱས་པའི་མདོ། འཕགས་པ་བརྒྱད་སྟོང་པ།
མདོ་རྒྱ་ཆེར་རོལ་པ། མདོ་སྡེ་ཏོག །གསེར་འོད། གཟུངས་གྲྭ་ལྔ། བཀའ་འདུས།
མ་ཎི་བཀའ་འབུམ། རྒྱལ་རབས་གསལ་བའི་མེ་ལོང༌། ཐང་ཡིག་རིགས་དྲུག་
རྣམས་ གང་ མང་ སྒྲོགས། རིགས་ གསུམ་ མགོན་ པོའི་ སྙིང་ པོ། སིདྡྷི། སྒྲོལ་ མའི་
སྙིང་པོ། སེང་གདོང་མའི་རྩ་སྔགས། ལྷ་མོ་པཎ་ཤ་ཝ་རིའི་གཟུངས། རྡོ་རྗེ་སེམས་
དཔའི་ ཡི་གེ་བརྒྱ་ པ་རྣམས་དུས་རྒྱུན་དུ་ འར་ འདོན་བྱེད། སྒྲོལ་མ། གདུགས་
དཀར། རྣམ་འཇོམས་གཟུངས། འཁོར་ལོ་འབར་བ་རྣམས་གང་འགྲུབ་དང་ཆབ་
གཏོར། ཀླུ་གཏོར། འབྱུང་བཞི་གཏོར་མ། གཏོར་མ་བརྒྱ་རྩ་འབུམ་ཐེར་ནས་སྟོང་
རྩའི་བར། ཆ་གསུམ་གཏོར་མ་རྣམས་གང་འགྲུབ་སེང་གདོང་མའི་བཟློག་པ།
གུར་དྲག །རྟ་མགྲིན། བརྒྱ་བཞི། བདུད་བཟློག །སྒྲོལ་མ་གཡུལ་མདོས། གཤིན་
རྗེ་ ཁྲོ་ ཆུ། མགོན་ པོ་ དང༌ ལྷ་ མོའི་ མདོས། ཁ་ འབར་ མ། རྒྱལ་ མདོས། བཙན་
མདོས། རྒྱལ་ བརྔན། གཟའ་ མདོས། བདུད་ ཀྱི་མདོས། ཀླུའི་མདོས། ས་ བདག་
གི་མདོས། མཚོ་སྨན་དགུ་མདོས། མ་མོའི་ཁྲག་མདོས། མ་མོ་བརྟན་མདོས། ལྷ་
- 155 -



I
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
འདྲེའི་ཁེངས་བཟློག །ཀླུ་འབུམ་དཀར་ནག་ཁྲ་གསུམ། བོན་ཕྱོགས་ ཀྱི་ ཁམས་
ཆེན། ཡུམ་མདོ། བྱོ་མ། མ་ཏྲེ་མུ་ཡེ། ནག་པོ་དུ་ཏྲི། ཁྲོ་བོ་རོལ་པ། དབལ་གསས་
རྣམས་ལ་སྒྲུབ་པ་དང་བཟློག་པ། བཙན་རྒོད་དང་ལྷ་མོ་ལ་བསྐང་བ་གང་མང་།
དམག་ བཟློག །བོན་ ལུགས་ ཀྱི་ མ་ མོའི་ མདོས། གཞན་ ཡང་ ཚེ་ ཐར། ཇོ་ དར།
སཱཙྪ། ཁ་དོག་ལྔ་ལྡན། རི་རྒྱ་རླུང་རྒྱ་བསྡམས་པ་དང༌། བྱ་ཁྱི་དང་སྤྲང་པོར་དགེ་
སྟེར་ སོགས་ རང་ རང་ གི་ བློས་ བླངས་ པའི་ཆེ་ ཆུང་གང་གྲུབ་ དང༌། འདི་ལོའི་
ས་བོན་མར་འདེབས་ནི་སྔ་བཏབ་ཧ་ཅང་མི་ལེགས་པས། བར་བཏབ་ཤིན་ཏུ་
བཟང་བ་དང༌། ཕྱི་བཏབ་མི་ལེགས་ཤིང་ལོ་ཐོག་ལ་རྐྱེན་ཆེ་ངོ་ཤར་བས། ཟླ་བ་
གསུམ་པ་ནས་བརྒྱད་པའི་བར་ལ་རིམ་གྲོའི་འདི་རྣམས་ཆེར་གཏད་པ་དང་། རིམ་
གྲོ་མཛད་པའི་ཚེ་རང་རང་གི་ཡུལ་གྱིས་གཙོས་ཕྱོགས་བཞིར་དམིགས་པའི་བསྟན་
འགྲོ་སྤྱི་དང༌། ཁྱད་པར་ལྕགས་རྟ་ཚུན་གྱི་མདོ་ཁམས་ཀྱི་དུས་འཁྲུག་ངན་པ་
ཐམས་ཅད་ཞི་བའི་ཕྱིར། བླ་མ། དཔོན་ཁག །དགོན་སྡེ། ཡུལ་སྡེ། འབྲོག་སྡེ་བཅས་
སོ་སོའི་ཐུགས་བསམ་རྣམ་པར་དག་པས་ཀུན་ནས་བསླངས་པའི་ཕྱོགས་ལྷུང་དང་
ཁྲལ་ལྟ་བུར་མ་སོང་བར་ཡུལ་ཕྱོགས་སྤྱི་མཐུན་ནམ་རང་རང་གིས་མཛད་དགོས་
རྒྱུ་ཡིན། རྫོང་དཔོན་དང་རྒན་པོ་སོགས་ཀྱིས་སྐུ་རིམ་ལ་ཁག་བཞག་གིས་བསྡུ་སྒོ་
སོགས་བྱས་ནས་བར་ཟན་མཛད་ན་དཀོན་མཆོག་གི་ཐུགས་ཁྲེལ་འོང་བ་བཅས་
དགོངས་པ་རིན་པོ་ཆེར་བཞུགས་པའི་དགེ་བསྐུལ་རོགས་ལྡན་མཛད་པར་ཞུ།
ཞེས་ས་སྦྲུལ་གྱི་ཟླ་བ་དང་པོའི་ཚེས་ཉེར་ལྔའི་ཉིན་སྡེ་དགེ་ལྷུན་གྲུབ་སྟེང་གི་ཕན་
བདེ་བླ་བྲང་ནས་མཁན་རིན་པོ་ཆེ་བྱམས་པ་དཔལ་ལྡན་ཆོས་སྐྱོང་གིས་དགེ་སྐྱོང་
གིས་དགེ་བསྐུལ་དུ་ཕུལ་བ་དགེ་བར་གྱུར་ཅིག །ཅེས་པ་དང༌། སངས་རྒྱས་ཀླུ་
- 156 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དབང་རྒྱལ་པོ་དང༌། ཛམྦྷ་ལ་དང༌། སེང་གེའི་སྒྲའི་སྒོ་ནས་ཀླུ་བུམ་དང་ནོར་བུམ་
སོགས་སྟོང་དུ་ཉེ་བ་བསྒྲུབས་ཏེ་སོ་སོའི་རེ་བ་ཚུལ་བཞིན་དུ་བསྐང༌། ས་སྐྱ་གོང་
དང་བཀྲ་ཤིས་ལྷུན་པོ་ངོར་པ་བཅས་ཀྱི་དཔོན་གཉེར་ཚོང་དཔོན་རྣམས་འབྱོར་
པར་ཚེས་བཅུ་གཅིག་ཉིན་ཐུག་ཕྲད་ཀྱི་གདན་ས་སོ་སོའི་ཐུམ་བུས་གཙོས་འབྱོར་
ཡིག་རྣམས་བླང་ཞིང་བཞུགས་གྲལ་དང་ཆས་ཟུར་རྟ་དྲེའུ་སོགས་འོས་བབ་བསྟུན་
པ་ལོ་ལྟར་བཞིན་ཕུལ། འགྲོན་པོ་རྣམས་ལ་མདོ་ཕྱོགས་སུ་ཡོན་མཆོད་ཟུང་ནས་
ཧོར་གྱི་དཔོན་མགོ་སོ་སོར་ཞུ་ཤོག་རྟེན་བཅས་སོགས་སྒྲོལ་འདོན་ཕན་ཆ་གང་
དགོས་ཞུས། རྒྱ་བོད་ཀྱི་སྐུ་ཚབ་སོགས་སྟོད་སྨད་ཀྱི་བླ་མ་དགོན་སྡེ་མཐའ་དག་
རྣམས་ལའང་དབང་དང་བྱིན་རླབས་བཀའ་བསྒོ། བརྟག་ཞུས་ལན་བྱིན་རྟེན་ཆས་
ཟུར། གནང་སྟེར་རྒྱས་པར་སྐབས་སུ་གང་བབ་བགྱིས། ཟླ་བ་གཉིས་པའི་ཚེས་
གསུམ་ཉིན་དེ་བཞིན་གཤེགས་པའི་རྟོགས་བརྗོད་དཔག་བསམ་འཁྲི་ཤིང་གི་བྲིས་
ཐང་དང་ཚད་མཉམ་པར་སྟོན་པ་གཙོ་བོར་གྱུར་པའི་འཕགས་པ་གནས་བརྟན་
བཅུ་ དྲུག །རྒྱལ་ཆེན་བཞི། དགེ་བསྙེན་དྷམཱ་ ཏ་ ལ། ཧ་ཤང་ བཅས་ པའི་རྟོགས་
བརྗོད་བྲིས་ཐང་ལ་ཐང་སྐུ་ཉེར་གསུམ་བཞེངས་རྒྱུར་ཀརྨ་ལྷ་བྲིས་པ་ཀརྨ་བསྟན་
སྐྱོང་གིས་སྐྱ་རིས་དབུ་ཚུགས་པའི་ནུབ་མོ་རྨི་ལམ་དུ་ངེད་རང་ཕན་བདེ་བླ་བྲང་གི་
ཐོག་ན་འདུག་པར། གློ་བུར་དུ་རྒྱ་དཔོན་ཞིག་འོང་འདུག་ཟེར་འཕྲལ་སྡེ་དགེ་བླ་
མ་ཆིབས་བསུར་ཕེབས་སོང་བར་མྱུར་དུ་ཐམས་ཅད་བྱོན་བྱུང་བས། ཕོ་བྲང་སྟེང་
ནས་ཡོ་བྱད་ཐམས་ཅད་བཤམས་ནས་དུང་འབུད་པ་དང་རོལ་མོ་མང་པོ་དཀྲོལ་
ཞིང་བསུ་བ་བྱས་ཏེ་ཕོ་བྲང་དུ་ཕེབས་སོང་བར་དེ་འཕྲལ་ངེད་སར་འོང་ཚུལ་བྱུང་
བར་ཕྱག་མཛོད་པ་སྤོས་སྣ་བྱེད་དུ་བཏང་། གདན་བཤམ་དང་སྟོན་ཆས་བསྒྲིགས་
- 157 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
ཚུལ་བྱས་པ། རྒྱ་དཔོན་ངེད་སར་འོང་ལམ་དུ་སླར་ཡང་ཕོ་བྲང་ནས་དར་འཕྱར་
སོགས་སྔར་བཞིན་མཛད་པ་དང༌། ངེད་ལ་འབུལ་བ་དངོས་ཆས་མང་པོ་ཕུལ་བ་
དང༌། དད་གུས་བྱེད་ཅིང་ཁོང་རྒྱ་ནག་ནས་འོང་བ་ཡིན་ཚུལ་དང༌། རྒྱ་ཡུལ་རང་
གི་གནས་ཚུལ་སོགས་མང་དུ་གླེང་ཞིང༌། སླར་ཡང་ཕོ་བྲང་དུ་མར་ཆིབས་བསུ་
བྱས་སོང་བར་རྨིས་པས། རྒྱ་སོར་རྒྱ་འགྲིམ་ཆེ་བ་ཞིག་འོང་བ་ལ་བལྟའམ། འོན་
ཏེ་ངེད་རང་གིས་རྟེན་བཞེངས་པའི་དགེ་མཚན་ཇི་ལྟར་ཡིན་རུང་བ་ཞིག་བྱུང་།
བཀྲ་ཤིས་ལྡེམ་པའི་སྲས་མོ་ཧོར་ཏྲེ་པོའི་སྲས་པོར་གནང་དགོས་ཀྱི་ཞལ་བཀོད་
གྲབས་བསྒྲིགས་སུ་སྡེ་དགེ་ཁྲི་པ་བླ་མ་བཀྲ་ཤིས་ལྟེམ་དུ་ཕེབས་སོང་ཞིང་། ངེད་
ལ་འོང་དགོས་ཚུལ་གནང་རུང་རེ་ཞིག་དགོངས་འཁྲོལ་ཞུས་ནས་གནས་ཁང་དུ་རྒྱ་
བོད་སོགས་ཕྱི་ནང་གི་བྲེལ་བ་རྣམས་བཅད། དབུས་ཀྱི་མཚུར་ཕུ་ནས་སི་ཏུ་རིན་
པོ་ཆེ་དང༌། ལྷག་པར་ངོར་ནས་མཁན་ཆེན་བཀྲ་ཤིས་ལྷུན་གྲུབ་ཀྱི་སྐུ་དབོན་བོད་
ཆེན་ལྗོངས་འདིར་སྤྱན་དྲངས་ན་གང་ཅིར་ལེགས་ཚུལ་གྱི་སྙན་སྒྲོན་ཕུལ་བས་
མི་བདག་ཆེན་པོ་ནས་ཀྱང་ཞལ་བཞེས་ཀྱི་སོ་སོར་ཞུ་ཤོག་ཀྱང་འབུལ་བར་མཛད་
སོང་། སྐབས་དེར་ཡང་བསྐྱར་བཀྲ་ཤིས་ལྟེམ་དུ་འོང་དགོས་ཚུལ་ཕེབས་པར་ཟླ་
བ་གསུམ་པའི་ཚེས་བཅུ་གཅིག་ལ་བཀྲ་ཤིས་ལྟེམ་དུ་ཉུང་སྐོར་ཞིག་སོང་བ་སྤང་
ཐོག་ཏུ་གུར་ཕུབ་སྟེ་བསྡད། སྔ་དགོངས་ཀྱི་རིགས་སྐུ་མཆེད་གཉིས་དང་ཡུམ་སྲས་
རྣམས་ལ་ཇི་ལྟར་འོས་པའི་ཚེ་སྒྲུབ་དང་རྗེས་གནང་གི་རིགས་རྣམས་ཕུལ་བ་དང༌།
སྲས་མོ་ཧོར་དུ་ཆིབས་སྒྱུར་སྔ་ན་ལེགས་ཚུལ་གྱི་ཞལ་བསྐུལ་ཞུ་བ་དང་། ངེད་རང་
ནས་སྐུ་རྫོང་སྲུང་མདུད། བྱིན་རླབས་ཀྱི་རིགས། ཕྱག་འཚལ་བའི་རྟེན་གསེར་སྐུ།
སྐུ་རྒྱན་བྱི་རུ། སྤོས་ཤེལ །དངུལ་གྱི་རྣ་གོར། གསེར་དངུལ། གོས་དར་རས་གསུམ།
- 158 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རྒྱ་སྣམ། ཕྲུག །གཅན་གཟན། རྟ་དྲེའུ་སོགས་རྒྱ་ཆེ་བར་ཕུལ། ངེད་ལའང་དངུལ་
སོགས་རྣམ་གྲངས་ཁ་ཤས་གནང་། ལུགས་གཉིས་ཀྱི་བསླབ་བྱ་དང་བཀའ་བསྒོ་
སོགས་བགྱིས། དཔལ་སྐྱེ་དགུ་དོན་གྲུབ་གླིང་གི་ལྷ་ཁང་གི་རབ་གནས་སུ་འགྲོ་
དགོས་གལ་ཆེ་བ་ཡོད་པར་བཀྲ་ཤིས་ལྟེམ་དུ་ཁྲི་ཆེན་བླ་མ་དང་ལྷ་སྲས་བསོད་
ནམས་མགོན་པོར་སྙན་གསན་སྤྲོ་བར་བསྟན་པ་ལ་གཟིགས་རྒྱ་ཆེ་བ་བཅས་དེ་
ལྟར་ཆོག་ཚུལ་གྱི་བཀའ་ཕེབས་བྱུང་བས་ངེད་ རང་ལྷུན་གྲུབ་སྟེང་དུ་སྔོན་ལ་
འོངས་ཤིང་ གྲབས་བསྒྲིགས་ དང་ ཕྲིན་བཅོལ་སོགས་གེགས་ སེལ་ གྱི་ རིམ་གྲོ་
རྣམས་བྱས། ས་སྦྲུལ་ལོ་འདིར་ཆར་ཆུ་དཀོན་ཞིང་ལོ་ཐོག་མི་ལེགས་པའི་ངོ་ཤར་
བ་བཅས་དང་ལྷག་པར་སྡེ་དགེའི་མངའ་ཞབས་ལ་ཕན་ཕྱིར་ཆུ་ནག་མར་ཀླུ་བུམ་
གཞུག་པ་དང༌། མགོན་ཁང་སོ་སོར་ཕྲིན་བཅོལ་ཟབ་པར་བགྱིས། ཁྲི་ཆེན་བླ་
མས་བཀྲ་ཤིས་ལྟེམ་གྱི་ཐུགས་བྲེལ་རྣམས་ཆོད་འཕྲལ་ཕོ་བྲང་ཆེན་པོར་ཕེབས་
ནས་བདག་ཅག་ལ་ཡང་སྔོན་དུ་ཕུང་ ཁམས་ཅུང་ཟད་མི་བདེ་བ་བྱུང་བ་རྐྱེན་
གེགས་ལས་གྲོལ་བའི་ལེགས་གསོལ་དང་། སྒ་སྟོད་དུ་འགྲོ་བའི་རྫོང་བ་ཆབས་
ཅིག་པར་བཀྲ་ཤིས་པའི་ལྷ་དར་གྱིས་གཙོས། དངུལ་སྲང་བརྒྱ། དར་གོས་རས་
གསུམ་དང༌། གཅན་གཟན་གྱི་རིགས། ཇ་འཁོར་དྲུག་བཅུ། རྟ་དྲེའུ་སོགས་རྣམ་
གྲངས་ཕོན་ཆེ་བ་གནང་། མི་བདག་ཆེན་པོར་བཀའ་བསྒོ་ཕྲིན་བཅོལ་དང་སྲུང་
མདུད་སོགས་ཕུལ། ལྷུན་གྲུབ་སྟེང་ནས་ནག་པ་ཟླ་བའི་ཉེར་བདུན་ཉིན་ངེད་རང་
ཁུ་དབོན་གཙོས་ཕྱག་མཛོད་ལྷུན་གྲུབ་བསྟན་འཛིན་བཅས་སྒར་པ་རྣམས་བཏེག
།གཞིས་སྡོད་ཀྱི་འགོ་པར་ཕྱག་མཛོད་བསོད་ནམས་རྒྱ་མཚོ་བཞག་དེ་ནུབ་དྷརྨ་
མདོ་རུ་བསྡད། རི་ཁྲུས་དང་ལྷ་བསང་དཀར་ཕྱོགས་སྐྱོང་བ་རྣམས་ལ་གཏོར་
- 159 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མ་ཕུལ་ཏེ་ཡུལ་ཕྱོགས་ཐམས་ཅད་དུ་ཆར་ཆུ་སོགས་དགེ་ལེགས་འབྱུང་བའི་སྨོན་
ལམ་བཏབ་སྟེ་ཕྲིན་ལས་བཅོལ། མི་སྡེ་རྣམས་ལ་བྱིན་རླབས་སོགས་བྱས། འག
ར་ཐང་དུ་ཞག་འབབ་ཀྱི་སྒ་ལེན་སྟེང་པ་དང་ཡུལ་སྡེ་རྣམས་ལ་དབང་། ལྷ་བསང་།
རི་ཁྲུས། སྦྱང་བ་སོགས་བྱས། རིམ་གྱིས་དམའ་རང་བརྒྱུད་དེ་ཆུ་དྲོན་དུ་སོང་།
གླིང་རིན་ཆེན་སྟེང་ཕོ་བྲང་དུ་འོང་དགོས་ཚུལ་བཀའ་གནང་བྱུང་རུང་ལམ་འགོར་
ཆེ་བའི་དོགས་དགོངས་པ་ཞུས་ཏེ། ལྕམ་དྲལ་གཉིས་དང་མགོ་ཟི་དགོན་པ་བླ་
ཆོས། བྱ་ཁྱུང་དཔོན་པོ་བཅས་ཚུར་ཕེབས་ནས་ཇ་འདྲེན་དང་མཇལ་དར་སོགས་
ཟབ་རྒྱས་སུ་གནང་བྱུང་བར་དབང་དང་རི་ཁྲུས་སོགས་ཟབ་རྒྱས་དང༌། མཇལ་
དར་སོགས་བཏང་ནས་དེར་ཕྱིར་ལམ་འོང་ཚུལ་ཞུས། དེ་ནས་ས་རིམ་རྩྭ་ཤིང་
སོགས་མགོ་འདྲེན་བཀའ་དྲིན་ཆེ་བར་མཛད་ནས། རིམ་གྱིས་དབང་དང་རི་ཁྲུས་
ལྷ་བསང་སོགས་མ་ཆག་པར་བགྱིས་ཏེ་ལྷ་ཁང་ཐང་དུ་འབྱོར། དེ་ཕྱོགས་ཀྱི་ཡུལ་
སྡེ་རྣམས་དང༌། ཆོས་འཁོར་བླ་དགོན་བཅས། དཔོན་མོ་བསོད་ནམས་རྒྱལ་མོ།
ལྡན་རག་ཆོས་གཉིས་ཀྱི་བླ་ཆོས་དང༌། ཡུལ་དེའི་སྡེ་དགེའི་སྐུ་ཚབ་བསོད་ནམས་
རྒྱལ་མཚན་བཅས་རྟ་པ་བདུན་ཅུ་སྐོར་གྱིས་ཆིབས་བསུ་མཇལ་དར་ཇ་འདྲེན་
སོགས་བཟབས་པར་གནང༌། གླང་ཐང་སྒྲོལ་མར་བརྒྱ་མཆོད་དང་སྙན་དར་ཕུལ།
བསྟན་འགྲོར་བདེ་སྐྱིད་འབྱུང་བའི་སྨོན་ལམ་བཏབ། ཁྲོམ་བྱིང་ལ་ རྗེས་གནང་
ཞིག་བྱས། དེ་གར་ཆོས་འཁོར་བླ་དགོན་གྱིས་ སྡེ་ཆོས་བར་དུ་མཚམས་གཟུང་
དགོས་ཚུལ་གྱི་གནས་ཚུལ་མང་བ་དང་། ངོས་ལ་བཞུགས་གྲལ་ཞག་ཆས་གནང་
སྦྱིན་དང༌། གཞན་ཡང་ཡུལ་དེ་ཕྱོགས་ཀྱི་སེར་སྐྱ་རྣམས་ཀྱིས་རང་རང་འབྱོར་
ཚོགས་ཀྱི་མཎྜལ་ཕྱག་རྟེན་སོགས་གནང་། དབང་དང་རི་ཁྲུས་བྱིན་རླབས་བཀའ་
- 160 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བསྒོ་ཇི་ལྟར་འོས་པ་དང༌། སྡེ་ཆོས་བར་གྱི་བསླབ་བྱ་ལྷད་མེད་ལྕགས་ནན་འཐར་
གསུམ་ཕུལ། །
དེ་ནུབ་རླུང་འཚུབ་ཤིན་ཏུ་ཆེ་བ་ཞིག་བྱུང་སྟེ་གུར་སོགས་གཤེགས་གསོལ་བྱེད་
སྙམ་པ་ཞིག་བྱུང་བ། རྒྱབ་སོར་ཆོས་འཁོར་བར་སྡེ་དགེ་ནས་ངེད་ཀྱི་ཞུ་བ་ལ་ངོ་
ཅུང་ཟད་མ་གནང་བར་དེ་རྒྱབ་དམག་གིས་གེགས་ཆག་ཕྲན་བུ་འོང་བའི་རྟགས་
སུ་ འདུག་རུང༌། རང་ སེམས་ ལ་ སྒྲིབ་ པ་ མེད་ ཕྱིན་ སྐག་ པ་ ཡང་ཅི་ལ་ མཆིས།
བཙན་ཕྱུག་སོ་སོས་སྐྱེལ་མ་བཅས་མཛད། དབེན་ཐོག་ལྷ་རྗེ་ཚང་སྔོན་ནས་ཡོན་
བདག་དྲིན་ཆེ་བའི་སྟབས། དེ་སྐབས་ནད་ངན་ཞིག་གིས་ཁོ་རང་ཚང་དང་ཁྱིམ་
མཚེས་དུད་ཁ་ཤས་ཤི་གོད་ཀྱིས་ཉམ་མྱོང་ཆེ་འདུག་པས་དེར་འོང་དགོས་ཚུལ་
བྱུང་བར་གྲྭ་པ་བྱིང་ཕྱི་རོལ་དུ་བཞག་སྟེ་ངེད་རང་དཔོན་སློབ་གཉིས་ཁྱིམ་དུ་སོང་།
བགེགས་བསྐྲད་བྱིན་རླབས་དང༌། གཤིན་པོ་རྣམས་ལ་བསྔོ་བ་སྨོན་ལམ། ཡུལ་
མི་རྣམས་ལའང་ཞར་བྱུང་དུ་བགེགས་བསྐྲད་དང་བྱིན་རླབས་བྱས། དེ་འཕྲལ་
ནད་མཚམས་ཆོད་ནས་ཐམས་ཅད་བདེ་ལ་བཀོད། སྡེ་དགོན་འོག་མའི་ལྷ་ཁང་
རང་གིས་བཞེངས་པའི་རོགས་ལྡན་བགྱིས་པ་ལེགས་པར་གྲུབ་པའི་ལྷ་ཁང་ལ་མེ་
ཏོག་འཐོར་ཞིང་། སྦྱིན་བདག་དགེ་སློང་བགྲེས་པོར་བྱིན་རླབས་བྱེད་དུ་སོང་བས་
ལྡེབས་རིས་ལ་གནས་བརྟན་གྱི་སྐུ་བརྙན་ཤིན་ཏུ་ཉམས་དོད་ཅིང་སྐུ་ཚབ་ཆེ་བ་
དང་བཀོད་པ་ལེགས་པར་འདུག །དེའི་ཞོར་དུ་སྡེ་དགོན་ལྟག་ཏུ་འབོད་པར་ཡང་
སོང༌། ལྷ་ཁང་རྣམས་དང་ཁྱད་པར་སྔོན་དེ་ས་སྐྱའི་གནས་ཞིག་ཡིན་འདུག་པས་
དཔལ་ས་སྐྱའི་སྒོ་རུམ་ན་བཞུགས་པ་དེ་ཉིད་དང་ཚུལ་མཚུངས་པའི་གུར་གྱི་
མགོན་པོའི་འདྲ་འབག་ངོ་མཚར་ཞིང་བྱིན་རླབས་ཀྱི་གཟི་འོད་འབར་བ་དང༌།
- 161 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དཔལ་ལྷ་མོའི་འདྲ་འབག་གོང་དང་མཚུངས་པ་དང༌། ཕྱིས་སུ་རི་བོ་དགའ་ལྡན་
པའི་ཆོས་བརྒྱུད་འཛིན་འདུག་པས་རྒྱལ་བ་ཙོང་ཁ་པ་ཆེན་པོའི་ཕྱག་ནས་ཕོག་
པའི་དམ་ཅན་ཆོས་རྒྱལ་གྱི་འདྲ་འབག་བྱིན་ཅན་བཅས་བཞུགས་པ་དེ་དག་ལ་མེ་
ཏོག་ འཐོར་ བ་ དང༌ ། བསྟན་སྲིད་ རྒྱས་ པའི་ ཕྲིན་ལས་བཅོལ། སྒྲུབ་སྡེར་མང་
འགྱེད་རྟེན་ཟབ་རྒྱས་སུ་ཕུལ། ཚུར་ཡང་ངེད་ལ་གང་ཅིའི་བསྙེན་བཀུར་བཟབས།
སྒྲུབ་སྡེ་དེ་རྣམས་དབེན་ཞིང་དགེ་སྦྱོར་འཕེལ་བའི་གནས་སུ་འདུག །རག་ཆོས་
རྣམས་སུ་དབང་དང་རི་ཁྲུས་བྱིན་རླབས་གནང་སྟེར་གང་དགོས་བྱས་ཏེ། དེ་ནུབ་
འཇའ་ཐང་དུ་སྒར་པ་བསྡད། དབང་དང་བྱིན་རླབས་སྡེ་ཁག་རྣམས་ལ་ཅི་དགོས་
བགྱིས་ཐོག །མོ་འགོར་དགྱེས་སྦ་ཆེ་ཆུང་དཔོན་ཁག་རྣམས་ རི་ རྩིབས་དཀོན་
མཆོག་ཟེར་བའི་དུད་ཚང་ཕྱུག་པོ་ཞིག་གི་དོན་ཕྲན་བུ་རྩོད་པས་སོ་སོས་དམག་
བརྒྱབ་ཆེ་བ་ཞིག་གིས་སྐྱེ་འགྲོ་སྡེ་སྤྱི་དང༌། ཁྱད་པར་དྲན་ཐང་དགོན་དེར་བསྟན་
པའི་སྨ་འབེབས་ལྟ་བུ་ཡོད་ཚུལ་སོགས་ཀྱིས་ངེད་ལ་ཕན་ཚུན་བདེ་ཐབས་འོང་
དགོས་ཚུལ་བྱུང་བར་མཚན་འགྲོས་ཀྱིས་སོང་ནས་ཞག་གཉིས་བསྡད། སོ་སོར་
བཀོད་ཁྱབ་དང༌། དམག་མི་འགོ་བྱེད་རྣམས་ལ་དབང་བྱིན་རླབས་གནང་སྟེར་
སོགས་བགྱིས་ཤིང་བདེ་ཐབས་ལ་བཀོད་པ་དང༌། ཞར་བྱུང་དུ་ལྷ་ཁང་ལ་མཆོད་
པ་ཡུལ་སྡེ་བྱིང་ལ་ཕྱག་དབང་དང་ཁྲོམ་དབང་སོགས་ཅི་དགོས་བགྱིས་ཏེ། འབྲུ་
མདའི་གྲུ་ལས་བདེ་བར་ཐོན་ནས་ས་དཀར་བསམ་འགྲུབ་དགོན་པ་དང༌། འབྲུ་
ནང་བླ་ཁག་གིས་གཙོས་སེར་སྐྱ་རྣམས་ནས་ཐབ་བསུ་མཇལ་དར་བསྔོ་རྟེན་
སོགས་རྒྱས་པར་འདུག་པས་དེ་དག་ལའང་གནང་ཆ་བྱིན་རླབས་དད་རྟེན་གང་
དགོས་ཀྱི་བསླབ་བྱ་བགྱིས་ཏེ་རིམ་གྱིས་འདམ་ཐོག་དགོན་དུ་སོང༌། དེ་ཕྱིན་གྱིས་
- 162 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཡུལ་སྡེ་རྣམས་ཀྱི་འབུལ་བ་ཞབས་ཕྱི་གང་ཅིར་ཟབ་རྒྱས་མཆིས། བླ་དགོན་སོ་སོ་
ནས་ ཁྱིམ་དུ་འབོད་ པ་དང་འབུལ་བ་བསྔོ་རྟེན་དྲང་འདྲེན་རྒྱ་ཆེ་བར་གནང་།
འབམ་ཐང་དུ་སོང་། ཞང་འགུ་བླ་དགོན་མི་སྡེ་བཅས་ཀྱིས་འབོད་པ་དང་འབུལ་
བ་ཞབས་ཏོག་དཔག་མེད་བགྱིས། ལྷ་ཁང་རྣམས་ལ་རབ་གནས་དང་རི་ཁྲུས་བྱིན་
རླབས་གང་དགོས་ཕུལ། རིམ་གྱིས་ཁྲ་བོ་ལར་འབྱོར། རིན་ཆེན་གླིང་བླ་དགོན་མི་
སྡེ་བཅས་ཀྱིས་རྟ་བསུ་ཇ་འདྲེན་ཞབས་ཕྱི་འབུལ་ནོད་བཟབས་པར་མཆིས། དེ་
ནས་སྤར་ཐང་གི་དྭའུ་སྨད་ཀྱི་དཔོན་ཁག་རྣམས་ནས་རྟ་བསུ་མཇལ་དར་དང་ཁྱིམ་
དུ་འབོད་པ་དང༌། མངའ་ཞབས་ཀྱི་སྦྱིན་བདག་ཕོ་མོ་རྣམས་ཀྱིས་ཀྱང་བསྔོ་རྟེན་
འབུལ་བ་གང་དྲག་བྱས། ཀར་རྒྱུད་བསྟན་འཛིན་བན་ཆེན་བླ་དགོན་གྱིས་རྟ་བསུ་
དར་འཕྱར་དུང་འབུད་དང་བཅས་ཏེ་བླ་བྲང་དུ་བོས་ནས་གསོལ་ཞབས་འབུལ་བ་
རྒྱས་པར་མཛད། ཁྲ་འགུ་བླ་དགོན་གྱི་གདན་འདྲེན་བ་འབྱོར་པ་ཕྱིར་ལམ་འོང་
ཆོག་པ་ཞུས། དགོན་དེའི་མདུན་གྱི་ལམ་ཆེན་ཟམ་པ་ཁ་ན་འབྲུག་པ་ཕྱག་ཆེན་བླ་
མའི་སྒར་འདུག་པས་བསུ་ བ་སེར་ཕྲེང་དར་འཕྱར་དུང་འབུད་བགྱིས། ཇ་འདྲེན་
གྱི་ཐོག་བརྒྱ་ ཕྲག་ལྷག་པའི་འབུལ་བ་བཅས་དད་གུས་ཆེ་བར་གནང་། ཁོང་
དཔོན་སློབ་རྣམས་ལ་འབྱུང་འདུལ་སྒྲུབ་ཐབས་ཀྱི་ལུང་དང༌། བསྔོ་བ་སྨོན་ལམ་
བྱིན་རླབས་བཀའ་བསྒོ་སྲུང་མདུད་དང༌། རྣམ་གྲངས་ཁ་ཤས་ཀྱི་སློག་ཆ་སོགས་
ཐུགས་དགོངས་རྫོགས་པར་ཞུས། དེ་ཉིན་རྟེན་འབྲེལ་ཤིན་ཏུ་ལེགས་པ་བྱུང༌། དེ་
ནས་དོན་གྲུབ་གླིང་གི་དྭའུ་བླ་དགོན་གྱིས་རྟ་བསུ་མཇལ་དར་དགོན་དུ་སླེབས་པ་
དང་འདུས་པ་རྒྱ་མཚོས་སེར་ཕྲེང་སོགས་ལེགས་ལམ་ཕུན་སུམ་ཚོགས་པའི་སྒོ་
ནས་དགོན་དུ་སོང༌། དྭའུ་བླ་བྲང་འོག་མར་འདུག་གནས་བྱས། ཚེས་བཅུ་གཉིས་
- 163 -



༦
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ་
ནུབ་མོ་བཅའ་བསྒྲིགས་པ་དང་ས་ཐིག་སོགས་བཏབ། བཅུ་གསུམ་ཉིན་ངེད་རང་
དང་དཔོན་རིན་ཆེན་མཆོག་གྲུབ་བླ་མ་དཀོན་མཆོག་རྒྱལ་མཚན། དགོན་དེའི་རྡོ་
རྗེ་འཛིན་པ་ཁ་ཤས་བཅས་དཔོན་སློབ་ཉི་ཤུ་རྩ་བདུན་གྱིས་དཔལ་དགེས་པ་རྡོ་
རྗེའི་སྟ་གོན། བཅུ་བཞིའི་ཉིན་རབ་གནས་སྟ་གོན་དང༌། ས་ག་ཟླ་བའི་བཅོ་ལྔ་
ཉིན་རབ་ཏུ་གནས་པའི་མེ་ཏོག་འཐོར་བའི་དངོས་གཞི་བཅས་སྒྲུབ་མཆོད་ཉིན་ལྔ་
བགྱིས། དེ་ཉིན་བརྟན་བཞུགས་འབུལ་སྐབས་ས་དཀར་ཞུ་དག་བླ་མ་ཚུལ་ཁྲིམས་
རིན་ཆེན་གྱིས་ཐུབ་དབང་སྐུ་ལ་སྙན་དར་ལིང་ཡུག་ངུར་སྨྲིག་མདོག་ཅན་ཞིག་ན་
བཟའ་འབུལ་རྒྱུ་དང༌། ངེད་ལའང་རྟེན་འབྲེལ་མཚོན་བྱེད་ཀྱི་ཚོགས་འདི་ལྟར་
མཆིས་ཏེ། །
༈ བི་ཛ་ཡནྟུ། རྒྱལ་བ་ཀུན་གྱི་ཡེ་ཤེས་ཆུ་ཡི་གཏེར། །སྨོན་ལམ་དག་པའི་
རླུང་གིས་བསྲུབས་ལས་སྐྱེས། །འཛམ་གླིང་ཐུབ་པའི་རྒྱལ་ཚབ་ལྷུན་པོ་གང་། །ཆོས་
ཚུལ་རྒྱ་མཚོའི་གླིང་དུ་རྒྱལ་གྱུར་ཅིག །མི་དམན་བསོད་ནམས་རྒྱ་ཕྲག་པིར་གྱི་རྩེ། །
ཅི་ ཡང་ བསྒྱུར་ ནས་ ལེགས་ པར་ བྲིས་ པའི་ མཚན། །ཡོངས་ སུ་ རྫོགས་ པའི་
གཟུགས་སྐུས་ཀུན་ཕན་ཉིད། །ཆེ་དགུའི་བདེ་འབྱུང་ རལ་པར་རྣམ་པར་སྤྱད། །
ལེགས་པར་གདམས་པ་མི་ཟད་ཟིལ་དངར་གྱིས། །ཡིད་སྲུབས་སྙིང་ལ་ཤིན་ཏུ་
བརྣག་དཀའི་རྨ། །གསར་དུ་འབྱིན་ན་བདེ་བའི་སྲོག་སྦྱིན་པའི། །འཚོ་བྱེད་བདུད་
རྩི་དམ་པར་ཅི་སྟེ་གདགས། །བྱང་ཆུབ་སེམས་ཀྱིས་ཤིན་ཏུ་མཉེན་བྱས་ཐུགས། །
གཞན་དོན་བགྱིད་ལ་ཚིམ་མཐའ་མེད་པར་མཚར། །འོན་ཏེ་སེམས་དཔའ་སྙིང་
རྗེའི་བདག་ཉིད་རྣམས། །གཞན་དབང་གྱུར་ལས་བདག་དོན་ཁོམ་པ་མིན། །གང་
གི་ གསང་གསུམ་ཡོན་ཏན་དཔག་ཡས་ཀྱི། །ཕ་རོལ་མཐོང་འདོད་ ལྷ་ཡི་རྫི་ང་
- 164 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རིངས་མས། །ཉིན་མཚན་རེ་མོས་སྣང་བའི་སྒྲོན་མ་མཆེད། །མངོན་པར་བཏེག་ཅིང་
བལྟ་བ་ཡིན་ནམ་སྙམ། །སྟོབས་བཅུ་མངའ་བ་ དགྱེས་ པའི་ ཕྲིན་ ལས་ གཏེར། །
གལ་ཏེ་གཟུགས་ཀྱི་རྣམ་པར་བགྱིས་བཏུབ་ན། །གསེར་ལྡན་མ་ཡང་ཆུ་གཏེར་
བྱིང་དོགས་ནས། །ཕྱུག་བདག་ཁབ་སྤུ་ལྡན་པའི་འཇུག་པས་བཏེག །དེ་སྐད་དྲིར་
བཅས་ངག་གི་རྫིང་བུ་ལས། །བསྔགས་བརྗོད་མེ་ཏོག་འཛུམ་པ་ཉུང་ཟད་ཅིག །
བསྟར་བའི་དགེ་བས་དཔལ་ལྡན་བླ་མའི་མཆོག །ཆོས་ཀྱི་རྒྱལ་སྲིད་སྐྱོང་བའི་
བརྟན་གྱུར་ཅིག །སྲིད་འདིར་ཆེ་བར་རབ་རློམ་ལྷ་དང་མིའི། །ཐོར་ཚུགས་ནོར་
བུའི་རྒྱལ་པོས་མཚན་པའི་རྩེས། །ལན་བརྒྱར་བཏུད་ཅིང་བསྔགས་བརྗོད་མན་
རས། །ཡང་དག་འཐོར་བའི་སེང་གེའི་ཁྲིད་དྲུང་དུ། །རྩེ་གཅིག་གུས་པའི་ཕྱག་
དང་ཆབས་ཅིག་ཏུ་གསོལ་བ། །དེང་དུས་གསུམ་རྒྱལ་བའི་འདུས་ཞལ་རིན་པོ་ཆེ་
མཚུངས་ཟླ་མེད་པ་ཉིད་ནས། དཔལ་སྟོབས་བཅུ་མངའ་བའི་བསྟན་པ་ཡུན་དུ་
གནས་པ་དང༌། དེ་འཛིན་དགེ་འདུན་གྱི་སྡེ་ གྲངས་མེད་པར་འཕེལ་བ་དང༌།
འཇིག་རྟེན་གྱི་ཁམས་སུ་དགེ་ལེགས་ཕུན་སུམ་ཚོགས་པ་འབྱུང་བ་དང༌། འགྲོ་བ་
རྒྱ་མཚོའི་ རྒྱུད་ ལ་ བསོད་ ནམས་ གྱི་ ལོ་ ཐོག་ ལེགས་ པར་ སྨིན་ པ་ ལ་ སོགས་
པའི་ཕྱིར་ལྗོངས་འདིར་དགེ་འདུན་འདུ་བའི་གཙུག་ལག་ཁང་ཆེན་པོ་རྟེན་དང་
བརྟེན་པར་བཅས་པ་རྒྱུ་སྦྱོར་བཀོད་པ་ཕུན་སུམ་ཚོགས་པའི་སྒོ་ནས་བཞེངས་པ་
ལེགས་པར་མཐར་སོན་པའི་བྱ་བ་རབ་ཏུ་གནས་པའི་ཆོ་ག་ཡང་དག་པས་རྡུལ་
ཕྲན་རེའི་གོར་ཡང་རབ་འབྱམས་རྒྱལ་བའི་ཞིང་དུ་བསྐྲུན་ཏེ་བྱིན་གྱིས་བརླབས་
ནས་དེང་ཕྱིན་ཆད་ལྷར་བཅས་སྐྱེ་དགུའི་ལེགས་བྱས་ཀྱི་ཞིང་བླ་ན་མེད་པ་ཉིད་དུ་
གྲུབ་པའི་ཤིས་བརྗོད་དགའ་སྟོན་མཚོན་བྱེད་དུ་བཀྲ་ཤིས་པའི་ལྷ་དར། སྨན་ཡུག །
- 165 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རས་ཡུག །གསེར་ཞོ། དངུལ་སྲང་བཅས་ཞུ་ཆེན་ཚུལ་ཁྲིམས་རིན་ཆེན་གྱིས་གུས་
སྤྲོས་ཕུལ། ཞེས་ པའང་གནང༌། ཚེས་བཅུ་བདུན་ལ་ གྲོལ་ཉིན། ལྷ་ཁང་གསར་
རྙིང་དང་དགོན་གྱི་སྐོར་ལམ་ཆེན་མོར་བཅས་པར་འདུས་པ་རྒྱ་མཚོས་མཆོད་པའི་
བྱེ་བྲག་དུ་མ་དང་། སྐུ་གསུང་ཐུགས་རྟེན་བྱིན་རླབས་ཅན་གྱི་རིགས་གདན་དྲངས།
ཚེ་དཔག་ཏུ་མེད་པ་དང་
། གཙུག་ཏོར་རྣམ་རྒྱལ། ལྷ་མོ་ཤ་ཝ་རཱི། རིགས་གསུམ་
མགོན་ པོའི་ གཟུངས། དགེས་ རྡོར་ རྩ་ སྔགས། མགོན་ པོའི་ ཤྭ་ ས་ ནའི་ སྔགས་
རྣམས་བརྗོད་ཅིང་མེ་ཏོག་འཐོར་བ་དང་བཅས་ཏེ་བསྐོར་བ་ཡོངས་རྫོགས་གྲུབ་
ནས་ཀུན་དགའ་ར་བར་ཕེབས་འཕྲལ། བི་རཱུ་པ་དང༌། གོང་མ་ལྔའི་བསྟོད་པ།
མཇུག་ཏུ་ཡན་ལག་བདུན་པ་རྣམས་ཕུལ་གྲུབ་ནས་གཙུག་ལག་ཁང་དུ་དགའ་
སྟོན་དང་འབུལ་བ་གྲལ་འགྱེད་ཀྱི་ཐོག །བསྟན་པ་སྤྱི་དང་བྱེ་བྲག་ཐམས་ཅད་
དར་ཞིང་ཡངས་པའི་རྒྱལ་ཁམས་ཀུན་ཏུ་བདེ་སྐྱིད་ཕུན་སུམ་ཚོགས་པ་འབྱུང་ཕྱིར་
བསྔོ་བ་དང་སྨོན་ལམ་གྱིས་རྒྱས་བཏབ། བཀྲ་ཤིས་ཀྱི་མེ་ཏོག་འཐོར་བ་ལེགས་
པར་བགྱིས། ཚེས་ཉི་ཤུ་ཉིན་དྭའུ་བླ་དགོན་ཐམས་ཅད་ནས་ངེད་ལ་ཚེ་དཔག་མེད་
པའི་སྒོ་ནས་རིང་འཚོ་ཕུལ་ཞིང་མཎྜལ་འབུལ་བ་རྒྱ་ཆེར་གདའ། དེ་ཉིན་གཙུག་
ལག་གསར་པར་རྟེན་འབྲེལ་ཞལ་གྲོ་ལྟ་བུའི་ཚུལ་གྱིས་དགེ་འདུན་རྣམས་ལ་གྲལ་
འགྱེད་དངུལ་བལ་ཊ་རེ་ཕྱག་རྟེན་ཕུལ། ཚེ་དཔག་ཏུ་མེད་པའི་དཀྱིལ་འཁོར་གྱི་
སྒྲུབ་མཆོད་ཉིན་གང་མ་འདུས་པ་རྒྱ་མཚོའི་ཚོགས་དང་ངེད་རང་དབུར་འདུག་པ་
བཅས་ནས་གསུང་བ་དང༌། དེ་སྐབས་དྭའུ་བླ་མ་མེར་རྒན་དབོན་པོའི་སྐུའི་སྐྱེ་བ་
ཞེའུ་མདོར་འཁྲུངས་འདུག་པ་ངེད་ནས་སྔོན་དུ་དཀོན་མཆོག་ལ་ལུང་ཞུས་ཀྱི་
འཁྲུལ་མེད་གདེང་ཁེལ་ཡོད་པ་དེ་ཉིད་དགུང་ལོ་དྲུག་ཏུ་ཕེབས་འདུག་པ་དགོན་དུ་
- 166 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གཟའ་སྐར་ལེགས་པ་དང་བསྟུན་ནས་སྤྱན་དྲངས། ཐོག་མར་གཙུག་ལག་ཁང་དེ་
ཉིད་དུ་ངེད་རང་གིས་མཁན་པོ་བཤེས་གཉེན་འདུལ་བ་འཛིན་པ་ཀུན་དགའ་རྣམ་
རྒྱལ་གྱིས་ལས་སློབ། འདུལ་བ་འཛིན་པ་དཀོན་མཆོག་རྒྱལ་མཚན་སོགས་མཁན་
སློབ་བཅུ་གསུམ་གྱི་དབུས་སུ་རབ་ཏུ་བྱུང་བ་དང་གཙུག་ཕུད་བླངས་ཏེ་མཚན་
གསོལ། དེ་ནས་དྭའུ་བླ་བྲང་དཀར་མོའི་གཟིམས་ཆུང་བཀའ་འགྱུར་ལྷ་ཁང་དུ་
གདན་ དྲངས། བླ་ མ། དགོན་ ཁག །དཔོན་ ཁག །སྡེ་ པ་ ཐམས་ ཅད་ ཀྱིས་ ཁྲི་
འབུལ་དང་དགའ་སྟོན་རྒྱ་ཆེན་པོ་མཛད། དེ་དག་གི་གནས་སྐབས་ཐམས་ཅད་དུ་
བཀྲ་ཤིས་པའི་དགེ་མཚན་དཔག་ཏུ་མེད་པ་བྱུང་བ་སྐྱེ་འགྲོ་ཀུན་གྱིས་གཟིགས་
མཐོང་ལས་ཁོ་བོ་ཅག་རང་གི་སྨྲ་བ་མང་བ་ནི་བརྗོད་མ་དགོས། བླ་མ་རག་ཉག་
སྤྲུལ་སྐུ་རིན་པོ་ཆེ་དང༌། རག་ཤུལ་ཨེཆེ་ཐཱ་ཇིའི་བླ་མ་བཅས་ཀྱི་སྐུ་ཚབ། གཞན་
ཡང་དཔོན་ཁག །དགོན་སྡེ་ཡུལ་འབྲོག་མཐའ་དག་གི་མི་སྡེ་སེར་སྐྱ་སྟོང་ཕྲག་
གསུམ་དུ་ཁ་ལོངས་པ་དང་། དེ་དག་དང་དཱའུ་བླ་དགོན་བཅས་ཀྱིས་བདག་ཅག་
ལ་འབུལ་བ། རྟེན་ གསུམ། མཆོད་ཆ། ཐབ་ཆས། གསེར་ དངུལ། ཇ་ དར། རས།
བྱི་རུ། སྤོས་ཤེལ། རྟ་དྲེའུ མཛོ་ ཕོ་མོ། འབྲི་གཡག །མར་ཐུད་བཅས་ ཇ་འཁོར་
དྲུག་སྟོང་དུ་ཉེ་བའི་འབུལ་བ་རྒྱ་ཆེར་གནང་བ། སོ་སོར་སློག་ཆ། དད་རྟེན་གྱི་
རིགས། དབང་བྱིན་རླབས་བཀའ་བསྒོ། སོགས་ཇི་ལྟར་འདོད་པའི་ཐུགས་བཞེད་
རྣམས་བསྐང་། དྭའུ་སྟོད་སྨད་གཉིས་ཀྱི་སྡེ་དོན་ཅུང་ཟད་ཐུགས་ནང་མི་གཤིན་པ་
ཕྲན་བུ་ཡོད་པ་རྣམས་ཟི་ལིང་རྒྱ་དཔོན་སོགས་ལ་གཏུགས་བཤེར་མི་དགོས་པར་
ལུགས་གཉིས་ཀྱི་བཀོད་པས་བདེ་ཐབས་གང་དགོས་ཆོས་ཀྱི་འདུན་མས་བདེ་ལ་
བཀོད། རིམ་གྱིས་བྲེལ་བ་ཆོད་ནས་སྡེ་དགེར་དུས་ཐོག་ཏུ་འོང་རྩིས་ཀྱི་སྐབས།
- 167 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཁྲི་ འདུའི་ བླ་ མ་ ཁག་ དང༌ ། དགོན་ སྡེ་དཔོན་ ཁག །མི་སྡེ་ ཐམས་ཅད་ ཀྱིས་ སྤྱི་
མཐུན་དུ་བླ་མ་ཚུལ་ཁྲིམས་དབང་ཕྱུག །ལྷོ་དྲུང་སྐུ་སྐྱེ། གདོང་ཕྲེད་ཆོས་ཁྲིམས།
དགོན་གསར་བླ་མ་བཅས་པས་འོང་དགོས་པའི་ཞུ་ནན་ཤིན་ཏུ་ཆེ་བའི་སྟབས་
མགྱོགས་སྐོར་ཞིག་འགྲོ་བ་ཞུས། དེ་སྐབས་ཆོས་འཁོར་དུ་སྡེ་དགེ་ནས་དམག་
ཞིག་མཛད་རྩིས་ཀྱི་འུར་སྒྲ་ཆེ་བས་འདན་ཆོས་འཁོར་ནས་བང་མི་ཡང་ཡང་བྱུང་
རུང་ཁྲི་འདུའི་བླ་དཔོན་དགོན་སྡེ་རྣམས་ལ་སླར་ངེད་ཀྱིས་འོས་བབ་ཞིག་མ་ཐུབ་
པར་ཆོས་འཁོར་བླ་དགོན་སྡེ་དཔོན་བཅས་ཀྱི་སྲོག་ལ་འབབ་པ་དང་། འཐོར་རྐྱེན་
ཆེ་བའི་རིགས་མཛད་མི་ཆོག་པའི་ཞུ་ཡིག་དང༌། དམག་དཔོན་སྐུ་ཚབ་རྣམས་
ལའང་དོ་དམ་གྱི་བཀོད་པའི་ཡི་གེ་བརྫངས། ངེད་རང་སྐྱེ་དགུའི་ལ་བརྒལ་ཏེ་
རག་ཉག་མདའི་ཤ་ཁྱིམ་སུམ་མདོར་བསྡད། བླ་མ་ཁམས་ཇོའི་སྐུ་ཚབ་སེར་སྐྱ་
དང༌། འབམ་སྤྱི་བླ་དགོན་གྱི་གཉེར་པ་ཆོས་ཁྲིམས་བཅས་ནས་རྟ་བསུ་ཇ་འདྲེན་
དང་གནང་ཆ་སོགས་བཟབས་ཤིང་། ཡུལ་དེར་ལྷ་བསང་དང་རི་ཁྲུས། དེར་ཡོད་
རྣམས་ལ་རྗེས་གནང་བྱིན་རླབས་བཀའ་བསྒོ་སོགས་ཕུལ། དེ་གར་སྡེ་དགེ་བཀྲ་
ཤིས་ལྟེམ་ནས་བརྟག་ཞུས་ཀྱི་བང་མི་གཉིས་བྱུང་བར་ཡང་ཞུ་ལན་གང་དགོས་
ཕུལ། དེ་ཤོད་ནང་གི་མི་སྡེ་རྣམས་ལ་ལམ་ཞོར་དུ་བྱིན་རླབས་རེ་བགྱིས་ཤིང་དེ་
ཤོད་མདར་ཐག་ལུང་བླ་དགོན་དང༌། སྒ་སྨར་གསུམ་སྡེ་བརྒྱད་ཀྱི་རྒན་པོ་ཡོན་
བདག །རི་ཐུང་དགོན་པ་བཅས་སེར་སྐྱ་རྟ་པ་བརྒྱ་སྐོར་ཙམ་གྱིས་རྟ་བསུ་ཐབས་
འཛིན། འབུལ་བ་རྒྱ་ཆེ་བར་མཆིས། སོ་སོར་ཕྱག་མདུད་རེ་ཕུལ། རིམ་གྱིས་འཛིན་
མདར་སོང་། ཡོན་བདག་ཁག་གིས་ཁྱིམ་དུ་འབོད་པ་དང་བསྙེན་བསྐུར་རྒྱ་ཆེ་བ་
འདུག །དེ་ཁར་ཐམས་ཅད་ལ་ རྗེས་གནང་། རི་ཁྲུས། ལྷ་བསང་། སྦྱང་བ་དང༌།
- 168 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
བསྔོ་སྨོན་གྱིས་རྒྱས་བཏབ། རིམ་གྱིས་ཐག་མགྲོན་གྱི་སྡེ་ཁག་གིས་ཇ་ཞུས་མཇལ་
དར་སོགས་རྒྱས་པར་འདུག །སྦྱིན་བདག་ཕོ་མོ་ཐམས་ཅད་ལ་བྱིན་རླབས་རེ་བྱས་
ཏེ་ལམ་དུ་ཞུགས་ནས་སོང་། དཔལ་ཐག་ལུངལྷུན་གྲུབ་བདེ་ཆེན་ཆོས་གྲྭ་ཆེན་པོ་
ནས་ བླ་ཆེན་བསོད་ནམས་དཔལ་གྲུབ། རྡོ་ རྗེ་འཛིན་པ་ ཀུན་དགའ་རྣམ་རྒྱལ་
རྣམས་དབུར་བཞུགས་པའི་འདུས་པ་རྒྱ་མཚོས་མཆོད་པའི་བྱེ་བྲག་རྒྱ་ཆེ་བ་དང་།
དམ་ཅན་སྲུང་མ་རྒྱ་མཚོའི་སྐུའི་སྣང་བརྙན་སོགས་ཀྱིས་བསུ་བ་བགྱིས་ཏེ། དགོན་
པའི་དགེ་འདུན་རྣམས་ཀྱི་སེར་ཕྲེང་ངེད་ཀྱིས་མདུན་དུ་ཕེབས་པ་དང་མཉམ་པར་
ནམ་མཁའ་ནས་སྦྲང་ཆར་བབ་ཅིང་ལྷོ་ཕྱོགས་ནས་འབྲུག་ལན་གསུམ་གྲགས་
པས། རྟེན་འབྲེལ་འཕྲལ་ཕུག་ཐམས་ཅད་དུ་ལེགས་པ་བྱུང་ཞིང་། གཙུག་ལག་
ཁང་རྙིང་པར་སོང་མཇལ་དར་བརྟན་བཞུགས་སོགས་གནང༌། དེ་ནུབ་ཆོས་རྗེ་
ཀུན་ དགའ་རྣམ་རྒྱལ་ བའི་ བླ་ བྲང་ དུ་ བསྡད། རྗེས་ གནང་ གསུམ་ ཙམ་ ཕུལ།
དགའ་སྟོན་འབུལ་བ་ཆེ་ཞིང་རྒྱས་པར་མཛད། བསྔོ་སྨོན་གྱིས་རྒྱས་བཏབ། ཕྱི་
ཉིན་ཁྲོམ་དབང་དང་དགེ་སློང་ཁ་ཤས་ཀྱི་ཁྱིམ་དུ་སོང༌། དེ་ནུབ་གཙུག་ལག་ཁང་དུ་
བསྡད། ཕྱི་ཉིན་དབོན་ བསོད་ནམས་ དཔལ་གྲུབ་བཞུགས་ གནས་སྨོན་སྐྱིད་སྒར་དུ་
སོང༌། བསྙེན་བཀུར་འབུལ་སྤོམ་ཆེ་ཞིང་ཕྱོགས་མཐའི་མཇལ་མི་ཕོན་ཆེ་བ་བཅས་
ལ་རྗེས་གནང་གཉིས་ཕུལ། དེའི་ཕྱི་ཉིན་གཙུག་ལག་གསར་བཞེངས་སུ་རྗེས་གནང༌།
ལྷ་བསང༌། རི་ ཁྲུས། བགེགས་བསྐྲད། མེ་ ཏོག་ འཐོར་ བ་ དང༌། གཙང་ ཁང་དུ་
ལྡེར་བཟོ་བྱ་ཚུལ། གཙུག་ལག་ཁང་དངོས་གཞིར་ལྡེབས་རིས་དང༌། ཕྱི་ཁྱམས་
རྣམས་བཅད་ལུགས་ཀྱི་བཀོད་ཁྱབ་ཞུས། ལྷ་ཁང་རྟེན་དུ་ངེད་རང་ནས་སྔ་ཕྱིར་ཇ་
འཁོར་དྲུག་བརྒྱ་ལྷག་པའི་རྩིས་ཐང་གི་ཞལ་འདེབས་བགྱིས། གཞན་ཡང་སྦྱིན་
- 169 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བདག་ཁག་དང་སྟོད་སྨད་ཀྱི་སེར་སྐྱ་མཇལ་མི་གང་ཡོད། འཛོམ་ཉག་བླ་མ་དང་
གླིང་སྐུ་སོགས་ཡུལ་དེའི་བླ་དགོན་ཐམས་ཅད་ཀྱི་ཐུགས་ཀྱི་རེ་བ་གང་ཡོད་ལུགས་
གཉིས་ཀྱི་སྒོ་ནས་ཚུལ་བཞིན་དུ་བསྐངས་ཏེ། སྒྲ་ཐག་ལབ་མདོར་སྒར་བརྒྱབ།
སེར་སྐྱ་སྟོང་ཕྲག་གཉིས་སུ་ཉེ་བར་རྗེས་གནང་དང༌། རི་ཁྲུས། བུམ་གཏེར། དགྲ་
ལྷ། ལྷ་བསང་བཏང༌། ཡང་སློབ་དཔོན་པདྨ་འབྱུང་གནས་ཀྱི་རུ་གནོན་གྱི་མཆོད་
རྟེན་དཀར་པོར་གྲགས་པར་འབུམ་གཏེར་བཅུག །ལྷ་བསང་བཏང་སྐབས་ཆར་
དྲག་པོ་བསམ་གྱིས་མི་ཁྱབ་པ་བབས་པས་དགེ་ལེགས་ཆེ་བར་གྱུར། རག་སྣ་སྡེ་
སྤྱིས་འབོད་ཅིང་གསེར་དངུལ་དར་གོས་སོགས་འབུལ་སྤོམ་ཆེ་བ་བྱུང༌། སོ་སོར་
བྱིན་རྟེན་རྗེས་གནང་རབ་གནས་སོགས་ལེགས་པར་བགྱིས་ཏེ། གྲུ་ལས་ཚུར་ཐོན་
ཏེ་སྒར་ཐོག་ཏུ་འོངས་ནས་བྲེལ་བ་ཇི་ལྟར་མཆིས་པ་རྣམས་བཅད། སླར་ཡང་གྲུ་
ལས་ཐོན་ནས་རི་ཐུང་ཐུབ་བསྟན་དགོན་དུ་སོང་། ཡར་ལམ་ལབ་མདའི་ཡོན་
བདག་བཀྲ་ཤིས་དབང་རྒྱལ་སོགས་དུད་ཁ་ཤས་ཀྱིས་བོས། སོ་སོར་རྗེས་གནང་
དང་མེ་ཏོག་འཐོར་བ་སོགས་བགྱིས། དངུལ་རྡོ་ཚད་ཀྱི་རིམ་པ་འབུལ་ནོད་མང་
བར་མཆིས། དེ་ནས་འདུས་ཚོགས་ཀྱིས་རྟ་བསུ་སེར་ཕྲེང་བཅས་དགོན་གྱི་གཙུག་
ལག་ཁང་དུ་སོང་། རིང་འཚོ་མཎྜལ་མཇལ་དར་སོགས་གནང་། སེར་སྐྱ་བྱིང་ལ་
རྗེས་གནང་། རི་ཁྲུས། དགོན་པར་ ནང་ དབང་ ། བཀའ་ འགྱུར་ ལྷ་ ཁང་ གསར་
བཞེངས་ལ་རབ་གནས། མགོན་ཁང་དུ་པུ་ཏྲ་ཆེན་པོའི་ཞལ་འབག་ཞལ་ཕྱེ་སྟེ་
ཐམས་ཅད་མཇལ་དར་བཏང་ནས་སླར་ཡང་སྔོན་བཞིན་དམ་ཕྲུག་གིས་རྒྱས་
བཏབ། བླ་དགོན་གྱིས་འབུལ་བ་ཤིན་ཏུ་རྒྱ་ཆེ་བ་དང༌། སྦྱིན་བདག་རྣམས་ཀྱིས་
དད་འབུལ་བཟང་ཞིང་། བསྟན་རིམ་རྟེན་དང་སོ་སོར་གནང་ཆ་སྐབས་སུ་གང་
- 170 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བབ་བྱས་ཐོག །ཁུ་ཐོག་རབ་བརྟན་དང་ཡོན་བདག་ཁག་གིས་འབོད་པར་སོང་
ཞིང་རབ་བརྟན་ཁྱིམ་དུ་བསྡད། སོ་སོར་རྗེས་གནང་བྱིན་རླབས་བྱས། འབུལ་བ་
བསམ་གྱིས་མི་ཁྱབ་པ་གདའ། དགེ་ལྡན་པའི་རི་བ་དགེ་སློང་དང༌། གོ་བོའི་ཡོན་
བདག་ཚང་གིས་བོས་ཤིང་ཞབས་ཏོག་འབུལ་བ་བཟང་། ཁྲི་ཚོ་བརྒྱུད་དེ་སོང་
ཐམས་ཅད་ཀྱིས་བསྔོ་རྟེན་མཇལ་དར་བཟང་ཞིང༌། སྙིང་ག་ལ་བརྒྱབ་པའི་ལ་
ཕར་ནང་ན་ཁྲི་འདུ་བླ་མ་ཁག །དགོན་ཁག །དཔོན་ཁག །སྦྱིན་བདག་སོ་སོའི་
དད་པའི་ བློས་བླངས་པའི་རྟ་པ་ཉིས་བརྒྱ་སྐོར་གྱིས་ཆིབས་བསུ། ཐབ་འཛིན།
མཇལ་དར་བཟང་ཞིང༌། ལམ་གྱི་སྡེ་ཁག་སོ་སོས་ཞུས། རྟ་བསུ། གདོང་འཕྲེད་
བསམ་གཏན་གླིང་པའི་ཐབ་འཛིང་མཇལ་དར་དང༌། རིམ་གྱིས་དགོན་དུ་འོང་
དགོས་ཚུལ་གནང༌། ཁྲི་འདུ་སྐལ་བཟང་དགོན་དུ་སོང༌། བླ་དགོན་གྱིས་མཆོད་
པའི་བྱེ་བྲག་རྒྱ་མཚོའི་སྤྲིན་གྱི་ཕུང་པོས་གཏིབས་ཏེ། དམ་པ་རིན་པོ་ཆེའི་གཙུག་
ལག་ཁང་འོག་མིན་གཉིས་པར་སོང་། མཎྜལ་བརྟན་བཞུགས་མཇལ་དར་སྟོན་
ཆས་ སོགས་ བཟབས་ཤིང་། འདུག་གནས་གཙུག་ ལག་ ཁང་ གསར་ པ་ བཀའ་
འགྱུར་ལྷ་ཁང་དུ་བྱས། ཐོག་མར་བྲེལ་བ་ཇི་ལྟར་དགོས་རིགས་དང་། དེ་མཚམས་
གཟའ་སྐར་དང་ བསྟུན་ཏེ་དཔལ་ཀྱེ་རྡོ་ རྗེ་ ལ་བརྟེན་པའི་ རབ་གནས་ ལྷ་ཁང་
གསར་ བཞེངས་དང་ ཐུབ་དབང་ གནས་ བརྟན་ བྲག་ རི་མ་ དང༌། བཀའ་ འགྱུར་
བསྟན་འགྱུར་རྣམས་ལ་སྒྲུབ་མཆོད་འབྲེལ་བ་ཉིན་གསུམ་མཛད། བར་སྐབས་སུ་
ཁྲོམ་ དབང་ ། ཟུར་ དབང་ ། བྱང༌ འདབ། དགེ་ ཚུལ། དགེ་ བསྙེན་ གྱི་ སྡོམ་ པ་
འབོགས་པ་དང་ཁྱིམ་སོ་སོར་འབོད་པར་སོང་བ་དང༌། ལུགས་གཉིས་ཀྱི་བཀོད་
པ་གང་དགོས་རྣམས་ཞུས། བླ་མ་ཁག་དང་ཀུན་སྤངས་རི་པ་ཁག་སོགས་དགོན་
- 171 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽་
སྡེ་བཅས་ཐམས་ཅད་ནས། གསེར་དངུལ། གོས་དར་ཇ་རས། རྟ་དྲེའུ། མཛོ་ཁལ།
ཐབ་ཆས་སོགས་འཁོར་དྲུག་ལྔ་བརྒྱ་སྐོར་ཙམ་བཟབས་པར་བྱུང་། བུམ་གཏེར་རི་
ཁྲུས་གང་དགོས་བགྱིས། གདོང་འཕྲེད་དགོན་དུ་སོང་། འདུས་པ་རྒྱ་མཚོས་བསུ་
བ་གནང༌། གཙུག་ལག་ཁང་དུ་བསྡད། དགོན་པར་ནང་དབང་དང་ཁྲོམ་བྱིང་ལ་
རྗེས་གནང་། རི་ཁྲུས། ཨ་གཉན་དམ་པ་རིན་པོ་ཆེའི་སྒྲུབ་ཆུ་ཡིན་པར་གྲགས་
པའི་ཆུ་མིག་ཏུ་ཀླུ་གཏོར་དང་ཁྲུས་གསོལ་བྱས་སྐབས་གློ་བུར་དུ་ཆར་འབབ་ཅིང་
འབྲུག་གི་སྒྲ་གྲགས་པ་སོགས་དགེ་མཚན་ཆེ་བར་གྱུར། མཁར་སྔོན་ཁག་སོགས་
ཉེ་སྐོར་རྣམས་ཀྱིས་འབོད་པ་དང༌། ཐམས་ཅད་ཀྱིས་འབུལ་བ་ཟབ་ཅིང་། དགོན་
དེའི་ ཉེ་ འཁོར་ རྣམས་ ཀྱི་ཡུལ་ འབྲོག་ ཐམས་ ཅད་ ཀྱིས་ འབོད་ པ་ དང༌ ། ཚུར་
གཏུགས་མི་སོགས་ཐམས་ཅད་ནས་འབུལ་བ་རྒྱ་ཆེ་བ་མཆིས། སོ་སོར་དད་རྟེན་
སྲུང་བ་ རྗེས་གནང་བརྟག་ཞུས་ལན་སོགས་ཇི་ལྟར་དགོས་པ་བསྒྲུབས། རིམ་
གྱིས་ས་སྐྱ་བླ་མ་ཐང་ནག་གླིང་སྒར་པ་དང༌། ཁྲི་འདུའི་སྐྱ་བོ་དཔོན་ཁག་མི་སྡེ་
བཅས་དང༌། དྲུང་ཚང་ཕུག་བླ་མ་སངས་རྒྱས་ཡེ་ཤེས། གནང་རྩེའི་རི་ཁྲོད་སོགས་
རི་ཁྲོད་པ་རྣམས་དང༌། བུ་དགོན་མདའ་པ། ཟངས་མཁར་བ་བཅས་ཐམས་ཅད་
ཀྱིས་འབོད་ཅིང་། སོ་སོའི་ཐུགས་བསམ་དང་བསྟན་པའི་དབང་། རྗེས་གནང་།
རི་ཁྲུས། ལྷ་བསང་། ཀླུ་བུམ། རབ་གནས། བྱང་འདབ། བསྔོ་བ་གང་དགོས་བྱས།
དེ་དག་རྣམས་ཀྱིས་དངོས་ཚོགས་རྒྱ་ཆེ་བ་མཆིས། སྒར་དུ་འཁོར་ནས་དགོན་
གསར་བསམ་འགྲུབ་དགོན་དུ་སོང་། འདུས་ཚོགས་ཀྱིས་རྟ་བསུ་མཆོད་པའི་བྱེ་
བྲག་ དཔག་ མེད་ ཀྱིས་ བསུ་བ་ དང༌ ཆབས་ཅིག་ པར་ འདུ་ ཁང་དུ་ བསྡད། སྔ་
དགོངས་རབ་གནས། དབང་སོ་སོར་འབོད་པ་རྣམས་སུ་སོང༌། ཉིན་གཞུང་སེར་
- 172-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
སྐྱ་སྟོང་དུ་ཉེ་བར་ཆོས་སྦྱིན། ཉ་མཚོ་དང་རག་ཉག་སོགས་ཀྱི་མཇལ་མི་རྣམས་ཀྱི་
བསམ་པ་བསྐང༌། ལམ་འབྲས་ལྷ་ཁང་གསར་བཞེངས་སུ་རབ་གནས་སོགས་
གྲུབ་ནས་ལེགས་སྟོན་འབུལ་བ་བསམ་གྱིས་མི་ཁྱབ་པ་གནང༌། དེའི་ཉེ་སྐོར་སྐུ་
གྲོ་སྤེར་སྡེ་ཡུལ་གྱིས་འབོད་པར་སོང་། ཞོར་དུ་དྲུང་ཆོས་རྗེའི་དབེན་རི་མགོན་པོ་
ཁྱད་པར་ཅན་བཞུགས་པར་སོང༌། མགོན་པོར་ཕྲིན་བཅོལ་བགྱིས། མགོན་པོའི་
བསྐང་གསོ་བ་བླ་མ་རི་པ་བཟང་བ་ཞིག་འདུག་པ་དེས་འབུལ་བ་བཟང་ཞིང་བྱིན་
རླབས་བཀའ་བསྒོ་རྒྱས་པར་ཕུལ། རིམ་གྱིས་སྐལ་བཟང་དགོན་དུ་སོང་། འཛིར་
པ་ཡོན་བདག་ཁག་གིས་བསྙེན་བཀུར་བབས། དེའི་བྲེལ་པའི་མཚམས་སུ་པད་
ལུང་ནང་དུ་སོང༌། བླ་ཆེན་བློ་གྲོས་ཕུན་ཚོགས་སྐུ་དབོན། ངེད་རང་ཉེ་གནས་
སངས་རྒྱས་གྲགས་ པ་དང༌། དེ་ཕྱོགས་སྟོད་སྨད་ཀྱི་སྦྱིན་བདག་སོ་སོས་ཁྱིམ་
དུ་བོས་ཤིང་སྲི་ཞུ་འབུལ་བ་རྒྱ་ཆེ་བ་མཆིས། ་་་་་་་
དེར་ ཆོས་ སྒར་ ཉིན་ ལྔ། བར་ སྐབས་ སུ་ བུམ་ གཏེར། ལྷ་བསང་། རི་ ཁྲུས།
ཡུལ་ཕན་ཚུན་རི་དོན་རྩོད་པ་ཡོད་རིགས་བདེ་ཐབས་སུ་བཀོད། སྤང་ཤར་ཡར་
དགྱེས། སེ་ཁོག་སོགས་ནས་བླ་མ། ཡོན་བདག་མང་དུ་ངེད་དང་ཐུག་པར་འབྱོར་
བ། དེ་དག་ལའང་ཐུགས་བཞེས་གང་ཡོད་བསྐང་། ཁྲི་འདུའི་ཁོག་ཏུ་ཟླ་བ་གཅིག་
ཙམ་སོང་། དེ་མཚམས་སྡེ་དགེ་སྐུ་མཆེད་ཀྱིས་སྨད་ཕྱོགས་སུ་རྒྱ་རོང་ཁྲོ་སྐྱབས་
དང་། རྫ་ཆུ་ཁ་སོགས་ཀྱི་གཟིར་བ་ཕྲན་བུ་བྱུང་བ་བཅས་ངེད་མར་སྔ་ཐབས་སུ་
འོང་དགོས་ཚུལ་བང་ཆེན་རིམ་གྱིས་བྱུང་བར། སྒར་བཏེག་སྟེ་ལབ་བརྒྱུད། ལབ་
བླ་དགོན་གྱི་དགོན་དུ་འོང་དགོས་ཚུལ་བཀའ་གནང་རུང་བྲེལ་བའི་སྟབས་འགྲོ་
མ་ ཐུབ། མང ་ ཇ་ བསྔོ་ རྟེན་ གནང་ ཆ་ སོགས་ ཕུལ། ངེད་ ལའང་ གནང་ སྦྱིན་
གི་
173-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཟབས། དེ་གར་མོ་འགོར་དགྱེས་བླ་མ་ཆོས་མཛད་ཀྱིས་མཚམས་འདྲི་རྒྱས་པར་
འབྱོར་བ་དེའི་ལན་ཕུལ། རྐེ་རིང་ཉ་མཚོ་ཁེབ་ཆོད་སོགས་ནས་ངེད་སར་གཏུགས་
མི་མང་བ་མཆིས། མཆོད་རྟེན་དཀར་པོའི་གྲུ་བུད་དེ། དེ་ནུབ་རྒ་ཐག་ལབ་མདོར་
འདུག་ཐོག །དེ་ཁའི་བྲེལ་བ་འཕྲོ་གང་ལུས་བཅད། ཕྱོགས་མཐའི་འགྲིམ་རྣམས་
ལ་ཐུགས་བློར་གང་བབ་ཞུས་ནས་རྫོང་བརྡ་བྱས། བླ་དགོན་སྡེ་བཅས་ནས་རྟ་པ་
བརྒྱ་སྐོར་གྱི་སྐྱེལ་མ་དང་བཅས་ཤར་གྱི་སྐྱེ་དགུར་སོང་། སྒར་པ་བྱིང་དང་དཔོན་
ཆུང་བཅས་དགོན་དུ་བཞུགས། ངེད་རང་ཕྱག་མཛོད་བཅས་ཁ་ཤས། ཚེ་དང་སྒྲུབ་
པ་མཉམ་པའི་རྡོ་རྗེ་འཛིན་པ་ཆེན་པོ་ཀུན་སྤངས་པ་ཨ་གཉན་བླ་མ་ཀུན་དགའ་བློ་
གྲོས་སྐུ་ན་བགྲེས་པ་བཅས་ཀྱི་ནན་ཆགས་ཀྱིས་བཀའ་མ་བཟློག་པ་དང༌། དེ་
ཁོག་བླ་དགོན་སྡེ་ཡུལ་འབྲོག་གསུམ་གྱིས་ཞུ་ནན་ཆེ་སྟབས་སྲིབས་ཕུ་དར་རྒྱས་
གླིང་དུ་སོང་། རྟ་བསུ་ཇ་འདྲེན་དང་། འདུས་ཚོགས་ཀྱི་བསུ་བ་བཅས་ནས་དགོན་
དུ་འབྱོར། དེ་ཉིན་མཚམས་པ་དང་མཇལ་ཕྲད་ཞུས་པས་ཐུགས་དགྱེས་པར་གྱུར།
ཞག་གཉིས་བསྡད། ངེད་རང་གསར་བཞེངས་ཀྱི་བཀོད་པ་བྱས་པའི་མགོན་པོ་ལྷ་
བརྒྱད་ལ་རབ་གནས་ཉིན་གང་མ། བླ་རྒན་ལ་ཀུན་རིག །ཚེ་དཔག་གི་དབང་
དང༌། རྗེས་གནང་ཁ་ཤས། བུམ་དབང་གི་འདའ་ཁ་མའི་སྐབས་སུ་ཇི་ལྟར་དགོས་
པའི་ཁྲིད་ རིམ་སོགས་དང༌། སེར་སྐྱ་བྱིང་ལ་རྗེས་གནང་གཉིས། ལྷ་བསང་། རི་
ཁྲུས། བྱིན་རླབས། བཀའ་བསྒོ། དགེ་བསྙེན་སྡོམ་པ། བཅའ་ཡིག་ལྟར་དགོན་གྱི་
བཀོད་པ་ཇི་ལྟར་དགོས་པ་ཕུལ། སོ་སོས་དངུལ། དར་རས། རྟ་དྲེའུ མཛོ་ཕོ་མོ།
འབྲི་གཡག །མར་སོགས་དངོས་པོ་རྒྱ་ཆེ་བ་གནང་། སྲིབས་མདའི་འོ་ཕོམ་དགོན་
དུ་སོང་། གྲྭ་མང་གིས་སེར་ཕྲེང་མཇལ་དར་བཟང་ཞིང་གཙུག་ལག་ཁང་དུ་བསྡད།
- 174-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དེ་ནུབ་གྲྭ་པ་བྱིང་ལ་གུར་ཞལ་རྗེས་གནང་དང༌། ཕྱི་ཉིན་སེར་སྐྱ་ཡོངས་ལ་རྗེས་
གནང་། ཁྲུས། སྦྱང་ བ། བྱིན་རླབས་ བཀའ་ བསྒོ་དང༌། རིམ་གྲོའི་རྟེན་སོགས་
གནང་ཆ་གང་དགོས་བགྱིས། བཅའ་ཁྲིམས་སོགས་དང་འཇིག་རྟེན་ལུགས་མཐུན་
བཀོད་པ་ཇི་ལྟར་འོས་པ་བསྒྲུབས། སོ་སོས་འབུལ་བ་རྒྱ་ཆེ་ལ་དཔངས་མཐོ་བ་
ཕུལ་བར་བསྔོ་སྨོན་གྱིས་རྒྱས་བཏབ། ཞེའུ་བླ་དགོན་དཔོན་བཅས་ནས་འབོད་
པའི་ཞུ་བ་ཨུ་ཚུགས་ཆེ་རུང་དགོངས་ཁྲོལ་ཞུས་པས་ཐུགས་ཁེངས་པ་ཞིག་མ་བྱུང་
སོང་རུང་། དེ་ཕྱོགས་ཀྱི་བླ་མ་དགོན་ཁག་ཡུལ་སྡེ་ཕལ་ཆེར་ཚུར་འོངས་ཏེ་འབུལ་
ཚོགས་རྒྱ་ཆེ་བ་མཆིས་པར་སོ་སོར་བྱིན་རླབས་དབང་བཀའ་སོགས་ཕུལ་ནས་གྲུ་
ལས་ཐོན་ཏེ། ལམ་བར་དུ་འཇོག་གེ་སྡེ་པ། ཐང་ལེ་བ། རྨིས་མུ་བ། འགག་ལ་
སྡེ་པ། སྐྱོག་གེ་དགོན་པ། རའུ་ཕུ་མདའ། སེང་རྩེ་སྡེ་པ་སོགས་ཐམས་ཅད་ཀྱིས་
ཇ་འདྲེན་འབུལ་བ་བཟབས་པར་འདུག །སོ་སོར་ཇི་ལྟར་རེ་བ་ཚུལ་བཞིན་བསྐང་
བ་དང༌། རྒྱ་ནག་རྟོགས་ལྡན་གྱིས་བཞེངས་པའི་མ་ཎི་རྡོར་བརྐོས་པ་དང༌། རླུང་རྟ་
སོགས་ཚད་ལས་འདས་པ་ཡོད་པར་མེ་ཏོག་འཐོར་བ་དང་བསྔོ་སྨོན་གྱིས་རྒྱས་
གདབ། དེ་ཉིན་ཚུགས་ཤིན་ཏུ་རིང་བ་ཞིག་གིས་སླར་ཡང་སྐྱེ་དགུར་སླེབས། དེ་
ནུབ་གཙུག་ལག་ཁང་གསར་པར་ཞག་འདུག་དང༌། ཕྱི་ཉིན་གཟའ་སྐར་ཤིན་ཏུ་
བཟང་འདུག་པས། ཡུལ་དེ་དང་ཐག་ཉེ་བའི་གནས་རྒ་ཁྱིམ་ཞེས་བྱ་བའི་བྲག་
དཀར་ཤིན་ཏུ་མཐོ་བའི་ངོས་ལ་རྗེ་བཙུན་སྒྲོལ་མ་སྔོན་མོ་དང་དཀར་མོ་གཉིས་
རང་བྱོན་དུ་སྔོན་ནས་ཡོངས་གྲགས་ཡོད་འདུག་པ། ཕྱིས་སུ་སྒྲོལ་དཀར་ཡོད་པའི་
བྲག་དེ་ཆད་ནས། སྒྲོལ་མའི་སྐུ་དེ་རེ་ཞིག་ལུས་ནས་གཞི་བདག་དྲག་རྩལ་ཆེ་བས་
གཞན་གྱིས་བདག་ཏུ་བཟུང་མ་ནུས་པ་དགོན་དེ་ཉིད་ན་བཞུགས་པའི་དགེ་སློང་ཚེ་
- 175 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མཚམས་པ་རུས་ལྡུམ་མོ་ཡིན་པ། མཚན་རིན་ཆེན་བཟང་པོ་ཞུ་བ་མཁན་ཆེན་
ཚུལ་ཁྲིམས་དཔལ་བཟང་དང་། ངེད་རང་གི་ཁུ་བོ་རྡོ་རྗེ་འཛིན་པ་བསྟན་འཛིན་
ལྷུན་གྲུབ། འཇམ་མགོན་བཀྲ་ཤིས་ལྷུན་གྲུབ་སོགས་དམ་པ་མང་པོའི་སློབ་བུར་
གྱུར་པ། དཔལ་དགེས་པ་རྡོ་རྗེ། རྡོ་རྗེ་འཇིགས་བྱེད། རྡོ་རྗེ་རྣལ་འབྱོར་མ་སོགས་
ཀྱི་བསྙེན་པ་ལན་གྲངས་དུ་མའི་བར་དུ་མཛད་ཅིང་། ཁྱད་པར་གུར་གྱི་མགོན་
པོའི་མཧཱ་ཀཱ་ལ་དུང་ལྷག་ཙམ་གསུངས་པའི་ཀུ་ས་ལི་དེ་ཉིད་ཀྱིས་གནས་དེ་ནས་
སྤྱན་དྲངས་ཏེ་ཁོང་རང་གི་སྤྱིལ་བུར་བཞུགས་འདུག་པ། དེ་ལོ་ཁོང་རང་དགུང་ལོ་
བགྲང་བྱ་མང་བས་དག་པ་མཁའ་སྤྱོད་དུ་ཕེབས་འདུག་པར། གནས་ཁང་གི་རྟེན་
གསུམ་ཕྲན་བུ་ཡོད་པ་རྣམས་ལ་ཚ་བོ་དགེ་སློང་ཞིག་ཡོད་པ་དེས་མཆོད་པ་ཇི་ལྟར་
འབྱོར་པ་འབུལ་དགོས་ཚུལ་ཞལ་ཆེམས་གནང་འདུག་ཅིང༌། ངེད་འགྲོ་སྐབས་
ཁྱིམ་དུ་བོས་ནས་རྟེན་གསུམ་རྣམས་ལ་མེ་ཏོག་འཐོར་བ་དང༌། ཆོས་སྲུང་རྣམས་
ལ་ གཏོར་མ་ཕུལ་ ཞིང་ ཕྲིན་ལས་བཅོལ་བ་དང༌། དམ་ པ་དེ་ ཉིད་ ཀྱི་ ཐུགས་
དགོངས་རྫོགས་པའི་ཕྱིར་བསྔོ་སྨོན་གྱི་རྒྱས་འདེབས་ཞུ་སྐབས། སྒྲོལ་དཀར་གྱི་
སྐུ་བརྙན་རང་བྱོན་དེ་ངེད་ནས་མཇལ་ཐོག །སྔར་གྱི་རྒྱུ་མཚན་ཞིབ་རྒྱས་སུ་ངེས་
འདྲོངས་བྱུང་བས་ངེད་རང་བསམ་པར་རྟེན་འདི་སླར་ཕྱི་འཁྱར་དུ་སོང་ན་བསྟན་
འགྲོའི་བདེ་སྐྱིད་ལ་གནོད་ཀྱིས་དོགས་པ་དང༌། ལྷག་པར་ད་ལམ་ངེད་རང་གི་
གཙུག་ལག་ཁང་གསར་བཞེངས་ཀྱི་ནང་དུ་བཞུགས་སུ་གསོལ་ན་རྟེན་འབྲེལ་
གང་ཅིར་ལེགས་པར་མ་ཟད། སྐྱེ་དགུའི་བསོད་ནམས་གསོག་པའི་རྟེན་ཁྱད་པར་
དུ་འཕགས་པ་ལས་ཀྱང་ཆེས་ཁྱད་པར་དུ་འཕགས་པ་ཞིག་འོང་བའི་འདུན་པས་
ཚ་བོ་དགེ་སློང་དེ་ཉིད་ལ་ལེགས་སྤེལ་གྱི་བསམ་པ་དག་པས་བྱ་དགའ་བྱིན་ཏེ།
- 176 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཆོད་པའི་བྱེ་བྲག་དུ་མ་དང་བཅས་པས་སྡུན་ནས་བསུས་ཏེ་རང་གིས་གསར་
བཞེངས་ཀྱི་གཙུག་ལག་ཁང་བསམ་འགྲུབ་རྒྱ་མཚོའི་གཙང་ཁང་གི་ཐུབ་དབང་
ཆེན་པོའི་སྐུ་མདུན་དུ་བཞུགས་སུ་གསོལ་ནས་བདག་ཅག་གིས་གཙོས་དགེ་འདུན་
འདུས་པ་རྒྱ་མཚོའི་ཚོགས་ཀྱིས་སྐུ་ཁྲུས་གསོལ་བ་དང་། མཎྜལ་འབུལ་ཞིང་ཡན་
ལག་བདུན་པ་རྒྱས་པ་དང༌། སླར་ཡང་བརྟན་བཞུགས་དང༌། སྒྲོལ་བསྟོད་ཚར་
གསུམ་གྱི་མཇུག་ཏུ་བསྟན་འགྲོར་བདེ་སྐྱིད་འབྱུང་བའི་ཕྱིར། འགྲོ་ལ་བདེ་སྐྱིད་ཀྱི་
སྨོན་ལམ་ལན་གསུམ། མཇུག་ཏུ་བཀྲ་ཤིས་ཀྱི་མེ་ཏོག་ཕྱོགས་བཅུར་འཐོར་བ་
སོགས་རྒྱས་པར་མཛད། སྐུ་རྟེན་དེ་ཉིད་མཁྱུད་གང་གི་ཚད་ཙམ་ལ་འབུར་དུ་ཡོད་
པ་ཤིན་ཏུ་སྒྲོས་པ་དང་། བྲག་དངོས་གཞི་ཆད་པ་དེ་མིའི་པང་དུ་ལོན་ཚད་ཙམ་
ཞིག་མཆིས། གཙུག་ལག་དེ་ཉིད་དུ་བསྟན་པ་རིན་པོ་ཆེ་ནམ་གནས་ཀྱི་བར་དུ་
དཀར་མེ་མཚན་ཐུབ་དང༌། མཆོད་འབུལ། ལོ་རེའི་ནང་དུ་དགེ་འདུན་བརྒྱ་ཕྲག་
རེས་ཐུབ་དབང་ཆོ་འཕྲུལ་གྱི་བསྟོད་པ་དང༌། གནས་བརྟན་ཕྱག་མཆོད། སྒྲོལ་མ་
མཎྜལ་བཞི་ཆོག་ཉིན་གསུམ་ནས་ཉིན་ལྔའི་བར་དུ་རྒྱུན་འཛུགས་པ་དང༌། སྐབས་
དེར་གཞན་ཡང་གཙུག་ལག་ཁང་དེ་ཉིད་ཀྱི་རྟེན་དང༌། མཆོད་པའི་ཡོ་བྱད་དང༌།
ཉེ་བར་མཁོ་བའི་རིགས་རྣམས་མ་དེབ་ཏུ་བཀོད་ཅིང་། སྐུ་གཉེར་སྦྲེལ་པོ་གསར་
བསྐོ་དང༌། གྲྭ་མང་གང་ཅིའི་བཀོད་འདོམས་དམ་པར་བྱས། སྒར་པ་རིམ་གྱིས་
བཏེག་སྟེ་སྤར་ཐང་མདོ་རེ་ཆུ་འདུས་སུ་བཏང་། ངེད་དཔོན་སློབ་དཔལ་ཀར་རྒྱུད་
དགོན་པ་ཁྲ་འགུར་སོང་། རྟ་བསུ་སེར་ཕྲེང་མཇལ་དར་སོགས་རྒྱས་པར་གནང་།
གཙུག་ལག་ཁང་གསར་པར་འདུག་གནས་བྱས། ཁྲ་ལེབ་སྤྲུལ་སྐུ་རིན་པོ་ཆེ། ནག་
ཚང་བླ་མ། ཁྲ་འགུ་སྐུ་སྐྱེ་བཅས་སོ་སོས་འབོད་པར་སོང་། ཞབས་ཏོག་འབུལ་བ་
- 177-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཟང་། གནས་ཁང་རྣམས་མེ་ཏོག་འཐོར་བ་དང༌། བསྔོ་སྨོན་ཡང་དག་པ་ཞུས།
གཙུག་ལག་ཁང་རྙིང་པའི་སྟེང་དུ་རི་ཁྲུས་དང་དཀར་ཕྱོགས་སྐྱོང་བ་རྣམས་ལ་
གཏོར་མ་ཕུལ། འདུ་ཁང་གསར་པའི་ནང་དུ་རབ་གནས། རྗེས་གནང་བགྱིས།
བླ་མ་ཁག་དགོན་པ་སྤྱི་ནས་འབུལ་བ་ཞབས་ཏོག་རྒྱ་ཆེར་སྩལ། བསྟན་པ་རྒྱས་
པའི་སྨོན་ལམ་བཏབ། སོ་སོར་སློག་ཆ་དང་རིམ་གྲོའི་རྟེན་སོགས་རྒྱས་པར་ཕུལ།
རྟེན་འབྲེལ་ཤིན་ཏུ་ལེགས་པར་གྱུར། རིམ་གྱིས་སྤར་ཐང་སྒར་ཐོག་ཏུ་སོང་། རི་
ཁྲུས་ལྷ་བསང་ཆ་གསུམ་བཅས་བསྟན་འགྲོ་དགའ་བ་སྤེལ་བའི་ཐབས་གང་དྲག་
དང༌། དེ་ཕྱོགས་ཀྱི་མཇལ་མི་གང་ཡོད་དང༌། དྭའུའི་སྐྱེལ་མི་རྣམས་ཀྱི་བཞེད་དོན་
གང་དགོས་བསྐངས། ཡང་བསྐྱར་དྭའུ་དཔོན་པདྨ་མགོན་པོ་དང་ཆོས་དར་ཁག་
གིས་འབོད་པར་སོང་། ཞབས་ཏོག་བཟགས། ངོར་པའི་ཚང་དཔོན་ཁ་ཤས་ཀྱི་ཇ་
སར་འབུལ་མི་སོགས་བྱུང་བར་སོ་སོར་ཡོན་བདག་ཚང་གི་ཤ་མར་ཐུད་གསུམ་
གྱིས་འཛུམ་པར་བྱས། བུ་ཆེན་ཨེཆེ་ཐཱ་ཇི་དཔོན་ཡབ་སྲས་ཀྱི་སྒར་ཐོག་ཏུ་སོང་།
ཞབས་ཏོག་འབུལ་བ་བཟབས། དབང་བཀའ་ བྱིན་རླབས་གང་དགོས་ཕུལ། དེ་
ནུབ་ཀུ་ཆུང་མདར་བསྡད། བཀྲ་ཤིས་ལྡེམ་པའི་བང་ཆེན་ཐོན་འཇགས་བྱས། དེ་
སྐབས་མདོ་པ་ཡར་སླེབས་ཀྱིས་མགྲོན་པོ་རྣམས་ལ་དབུས་སུ་ཡར་འགྲོ་བའི་ཆས་
ཀ་དང༌། བཀྲ་ཤིས་ལྷུན་པོར་ཞུ་ཤོག་རྟེན་ཁ་བཏགས། ཇ་འཁོར་དྲུག་བཞི། རྟ་
ཕོ། ཕྱག་མཛོད་དུ་ཞུ་ཤོག་རྟེན་ཁ་བཏགས། གསེར་ཞོ་ལྔ། ས་སྐྱ་གོང་དུ་ཞུ་ཤོག་
རྟེན་ཁ་བཏགས། ཇ་འཁོར་དྲུག་བཞི། རྟ་དྲེའུ་གཉིས། ཕྱག་མཛོད་དུ་ཁ་བཏགས།
གསེར་སྲང་གང༌། གཉེར་ཁང་དུ་ཇ་འཁོར་དྲུག་གཉིས། ངོར་བླ་བྲང་དུ་ཞུ་ཤོག་
རྟེན་ཁ་བཏགས། ཇ་འཁོར་དྲུག་བཞི། རྟ་དྲེའུ་གཉིས། རིན་པོ་ཆེ་དཔལ་གྲུབ་ཀྱི་
- 178 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དུས་ཇའི་རྟེན་གསེར་ཞོ་བཞི་བཅུ་ཐམ་པ། ཐར་རྩེ་སྐུ་ཞབས་ལ་ཁ་བཏགས། ཇ་
འཁོར་དྲུག་ གསུམ། རྟ་ ཕོ། ཀླུ་ལྡིང་ དུ་ ཞུ་ཤོག་རྟེན་ ཁ་བཏགས། ཇ་ འཁོར་དྲུག་
གསུམ། རྟ་ ཕོ། ཁང་ གསར་ དུ་ ཞུ་ཤོག་ རྟེན་ ཁ་ བཏགས། རྟ་ཕོ། ཇ་ འཁོར་དྲུག་
གསུམ། བསོད་ནམས་བཟང་པོར་ཞུ་ཤོག་རྟེན་རྟ་ཕོ། ཇ་འཁོར་དྲུག་གཉིས། ལྡན་
གླིང་གཉིས་ལ་ ཇ་ འཁོར་དྲུག་རེ་རེ། གྲྭ་ཚང་སོ་སོར་དངུལ་བལ་ཊཾ་བརྒྱད་རེ་
བཅས་རྫོང་བརྡར་བྱས། དེ་ ཕྱོགས་ཀྱི་སྦྱིན་བདག་ཕོ་མོ་རྣམས་ནས་འབུལ་བ་
བཟབས། རིན་ཆེན་གླིང་བླ་དགོན་གྱིས་དེར་འོང་དགོས་ཚུལ་གྱིས་བསུ་མི་འབྱོར།
སྒར་པ་བྱིང་དང་དབོན་པོ་བཅས་ཀུའི་ལ་རྒན་བརྒྱབས་ཏེ་ལྷོ་ཁོག་བརྒྱུད་ནས་ཁྲ་
བོ་ཐང་དུ་ཕེབས་རྒྱུར་ཞུས། ངེད་རང་ཆོས་འཁོར་བླ་དགོན་དང་ཡུལ་དེ་ཕྱོགས་
ཐམས་ཅད་བདེ་ཐབས་ཨེ་འོང་སྙམ་པས་འདན་དུ་འགྲོ་དགོས་པས་རིན་ཆེན་གླིང་
དུ་སོང༌། བླ་བྲང་ཁག་གིས་གདན་དྲངས་ཤིང་འབུལ་ཞབས་བཟང་། འཕགས་
ཆེན་བློ་གྲོས་རྒྱལ་མཚན་པའི་སྐུ་སྲུང་རྟ་ཐོག་དམར་ནག་ཏུ་གྲགས་པ་ལས་པུ་ཏྲ་
དམར་པོ་ཞུ་བ་དེ་ལ་སྔོན་དུས་སྒ་སྟོད་དུ་ཕྱིན་སྐབས་ངེད་རང་གིས་བཀའ་གཏད་
དང་ཐེའུའི་རྒྱས་བཏབ་ཡོད་པར་དེ་ཉིན་རྒྱ་བཀྲོལ་ཏེ་རྟེན་ཁྲུས་གསོལ། སྙན་དར་
ཕུལ། ཕྲིན་བཅོལ་དྲག་ཏུ་བགྱིས་ཤིང་སླར་ཡང་རྒྱས་བཏབ། དེ་ནུབ་བླ་དགོན་
དང་སྡེ་སྤྱིར་དབང་དང་རི་ཁྲུས་སྦྱང་བ་རྒྱས་པར་ཕུལ། གཙུག་ལག་ཁང་དུ་འདུག་
གནས་བགྱིས། ཕྱི་ཉིན་ཁྲ་ལེབ་ཡུལ་པའི་ཁྱིམ་དུ་བོས་ཤིང་དེ་གར་སོ་སོའི་རེ་བ་
ཇི་ལྟར་ཡོད་པ་བསྐང་བ་དང༌། སླར་ཡང་ཞང་འགུ་ཨ་གྲོ་བླ་མས་ཁྱིམ་དུ་འབོད་
པར་སོང༌། རིམ་གྱིས་ལམ་བར་རྣམས་སུ་བྱིན་རླབས་བགྱིས་ནས་འདམ་ཐོག་
དགོན་གཙུག་ལག་ ཁང་དུ་བསྡད། ཚོགས་ པར་ རྗེས་གནང་ དང༌ ། སྒར་ དགོན་
- 179 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
གཉིས་ཀྱིས་གཙོས་ཅུང་ཟད་བརྗོད་གླེང་ཡོད་རིགས་བདེ་འཇགས་དང༌། སྐྱེ་བོ་
མཐའ་དག་ལ་ཆོས་སྦྱིན་བགྱིས། དེ་ནས་དྲི་སྒང་དུ་སོང་བར་སྡེ་དགེ་ནས་ཆུ་སྣ་
བསྡུས་པ་བསྐུར་འདུག་པ་འབྱོར་བས་དེ་ཉིན་དེ་གའི་ཆུ་མིག་ཏུ་གཏོར་མ། ལྷ་
བསང༌། ཕྲིན་བཅོལ་བྱས་པས་དེ་ནུབ་ནས་ཆར་ལེགས་པར་རིམ་གྱིས་བབས།
བྲེལ་བ་ཇི་ལྟར་དགོས་པ་བཅད། ཕྱི་ཉིན་ས་དཀར་དགོན་དུ་སོང་། རྟ་བསུ་ཇ་
འདྲེན་སེར་ཕྲེང་རྒྱས་པར་མཆིས། ངེད་རང་དྲུང་པའི་གནས་དམར་དུ་འདུག་ས་
བྱས། དེ་གར་ཞག་བཅུ་སྐོར་འདུག་དགོས་ཞོར། སྔ་དྲོ་ལྷ་བསང་། ཁྲོམ་དབང་།
ཆབ་གཏོར། ཀླུ་གཏོར། རི་ཁྲུས། བསྐང་བ། ཆོས་སྒྲོག་སོགས་བསྟན་འགྲོར་བདེ་
ཞིང་ལོ་ལེགས་ཕྱུགས་འཕེལ་འོང་བའི་བསམ་པ་གང་དྲག་བགྱིས། དེ་མཚམས་
སྡེ་དགེ་ཆོས་རྒྱལ་བསོད་ནམས་མགོན་པོ་དཔོན་གཡོག་ཉིས་བརྒྱ་སྐོར་ཁ་མཆུ་
བདེ་ འཇགས་ ཀྱི་ གཟིགས་རྟོག་ ཏུ་ ཕེབས། ཆོས་ འཁོར་ མཁན་ པོ། བླ་ ཁག །
དཔོན་ཁག །དགོན་པ་བཅས་པའི་དོན་ལ་ངེད་རང་བསམ་བཟང་གིས་ཞུ་ལུགས་
དང་ཕྱག་རྟེན་འབུལ་བ་གང་དགོས་ ཕན་ཆ་བགྱིས་ཐོག །སྡེ་དགེར་ཞུ་བྱ་རིམ་
གྱིས་ཕུལ། དེ་མཚམས་འོས་བབ་ཀྱིས་ངེད་རང་ནས་ལེགས་འདུམ་གྱི་ཆོད་ཁྲ་སོ་
སོར་ཕུལ་ནས། ཆོས་འཁོར་བླ་དགོན་རྣམས་དང་དཔོན་ཚང་མི་སྡེར་བཅས་ལ་ཧ་
ལམ་སོ་སོར་རང་འཇགས་ཀྱི་བདེ་ཐབས་དང༌། བཙོན་བཟུང་གི་རིགས་རྣམས་
ཐམས་ཅད་ལ་ངེད་ནས་སྲོག་སྐྱོབ་དང༌། དཔལ་རི་བོ་དགའ་ལྡན་པའི་བསྟན་པ་
སྙིང་བསམ་གྱིས་དགོན་གནས་དེ་ཉིད་ལ་ཞབས་འགྱུར་གང་དྲག་དང་། ཁྱད་པར་
བསྟན་པ་སྙིང་དུ་བཅངས་པའི་གྲུབ་ཆེན་ཉག་རེ་སེ་བོ་དེ་ཉིད་ཀྱི་དབུ་ཐོད་ལ་
སངས་རྒྱས་ཚེ་དཔག་ཏུ་མེད་པ་ལྷ་དགུ་རང་བྱོན་དང་
། གཞན་ཡང་རིང་བསྲེལ་ཁ་
- 180 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཤས་བཅས་འཁྲུངས་པ་ངོ་མཚར་བ་དེ་ཉིད་ས་སྐྱོང་བསོད་ནམས་མགོན་པོའི་ཕྱག་
ཏུ་འབྱོར་འདུག་པ། དེ་དགོན་རང་དུ་བཞུགས་ཆོག་པའི་ཞུ་བ་ནན་ཆགས་ཕུལ་
བས། ཆོས་རྒྱལ་ཆེན་པོ་ནས་དགོངས་རྒྱ་གཞན་དང་མ་འདྲ་བས་བསམ་པ་ཐོག་
ཁེལ་བྱུང་བ་བཞིན་དེ་གའི་གཙུག་ལག་ཁང་ཆེན་པོར་བསྟན་པ་ཇི་སྲིད་བར་དྲག་
ཞན་གང་གིས་རང་འདོད་ཀྱི་ཕྱི་འཁྱར་བྱེད་མི་ཆོག་པའི་བཅོལ་དམ་ཀྱང་ཞུས།
ངེད་རང་ལ་དེ་ཕྱོགས་ཀྱི་སེར་སྐྱ་སོ་སོས་ཞབས་ཏོག་འབུལ་བ་བཟབས། ལྷ་སྲས་
བསོད་ནམས་མགོན་པོར་བདག་གི་རྗེས་གནང་ཞིག་དང་བཅས་འབུལ་བ་སོགས་
རྒྱ་ཆེ་བར་གཞན་ཐམས་ཅད་ཀྱིས་ཕུལ། བཀའ་ཁྱབ་གང་དགོས་རྣམས་གྲུབ་ནས་
སེར་སྐྱ་ཐམས་ཅད་ཀྱིས་ཆིབས་སྐྱེལ་དང་བཅས་ནས་སྡེ་དགེའི་ཕོ་བྲང་ཆེན་པོར་
ཆིབས་བསྒྱུར་གནང་། ངེད་ཀྱི་འབྲི་ཆུ་ཕ་རིའི་དགོན་སྡེ་རྣམས་དང༌། ཀ་བཞིའི་
གཉེར་པ་ཡེ་ཤེས་ཆོས་གྲགས། ཤོས་དཔོན་མགོན་པོ་རྣམ་རྒྱལ། དབེན་ཐོག་ལྷ་
རྗེ་ཚར། གླིང་སྲས་མོ་བསོད་ནམས་རྒྱལ་མོ་སོགས་ཀྱིས་འབོད་འདུག་པས་སླར་
ཡང་སོང་སྟེ། དབང་དང་ རབ་གནས་བྱང་འདབ་གང་དགོས་པ་བསྒྲུབས་ནས།
སླར་ཡང་གྲུ་ལས་ཐོན་ཏེ་ཆོས་འཁོར་དུ་སོང་། ཆུ་ཁར་ཆབ་མདོ་འཕགས་པ་ལྷའི་
ཚོང་དཔོན་རྣམས་མདོར་འབྱོན་འདུག་པས་ཇ་འདྲེན་མཇལ་དར་བྱུང་བར། བྱིན་
རླབས་ཟུར་ཆས་དང་གནང་ཆ་བགྱིས། ཆོས་འཁོར་དགོན་དུ་སོང་ནས་ཀ་བཞིའི་
དཔོན་གྱི་གཟིམས་ཁང་དུ་འདུག་གནས་བྱས། དེ་གའི་ལྷ་ཁང་ཤིན་ཏུ་སྒྲོས་གཙང་
འདུག་ པར་ རབ་ གནས། དཔོན་ བློན་རྣམས་ ལ་ དབང་ སོགས་ ཞབས་ ཕྱི་ གང་
དགོས་བསྒྲུབས། འབུལ་བ་ཞབས་ཏོག་བཟང་ཞིང་དད་འདུན་དཔག་མེད་མཛད་
བྱུང་བར། ཕར་ཡང་བཀུར་གཟོས་གང་ལེགས་བགྱིས། གཞན་ཡང་གཙུག་ལག་
- 181 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཁང་དང༌། མཁན་པོ། བླ་བྲང༌། གནས་ཆེན་དུད་ཁ་ཤས། མཁར་དཀར་པོ་བཅས་
སུ་བོས་ཤིང་ཞབས་ཏོག་འབུལ་བ་བཟང་། རྟེན་གསུམ་ཁྱད་པར་ཅན་རྣམས་
མཇལ་ཞིང་སྨོན་ལམ་བཏབ། དགོན་པར་མང་འགྱེད་རྟེན་དང་སོ་སོར་སློག་ཆ་
གང་དྲག་ཞུས་ཤིང་། དགོན་དེ་གྲུབ་ཐོབ་ཉག་སེའི་ཕྱག་གིས་བཏབ་སྟེ། ཐམས་
ཅད་མཁྱེན་པ་བསོད་ནམས་རྒྱ་མཚོས་བྱིན་གྱིས་བརླབས་པ་སོགས་བྱིན་རླབས་
ཆེ་ཞིང་། དགོན་ གྱི་ཆགས་གནས་ངོ་མཚར་ཆེ་བ་འདུག །རིམ་གྱིས་ ར་ཁོའི་ཇ་
ཞུས་དང༌། སྒང་ གྲོང་དཔོན་ཚང་གིས་ ཁྱིམ་དུ་གདན་དྲངས། རྗེས་གནང་ཞིག་
བྱས། འབུལ་ཞབས་བཟབས། དེ་ནུབ་ལུང་པ་དེའི་ནང་དུ་བསྡད། རིམ་གྱིས་ཁྲ་
བོ་ཐང་གི་སྒར་ཐོག་ཏུ་འབྱོར། དཔོན་ཆུང་དཔོན་གཡོག་ཚང་མ་བདེ་བར་མཆིས། །
དེའི་ཉེ་ལོགས་ན་བླ་མ་ཁམས་པ་སྤྲུལ་སྐུ་རིན་པོ་ཆེ་ རྫ་ ཁོག་ཏུ་ཕེབས་རྒྱུར་
བཞུགས་སྒར་གནང་འདུག་པ། བདག་ཅག་དང་མཇལ་འཛོམ་དགོས་ཚུལ་ཕེབས་
པས་ངེད་རང་ནས་བླ་ཆེན་ལ་ཞེ་སའི་རྟ་བསུ་དང་བཅས་ཏེ་སྒར་དུ་གདན་དྲངས།
མཇལ་དར་ཕན་ཚུན་དུ་བཏང་བ། ངེད་ལ་ཞེ་ས་དད་འདུན་འབུལ་སྤོམ་བཀའ་
དྲིན་ཆེ་སྐྱོང་མཛད། བདག་ནས་ཀྱང་གསོལ་ཆས་དང་འབུལ་བ་བཟབས་པར་
ཕུལ་ཞིང་། དཔོན་སློབ་ཐུགས་ནང་གཤིན་པར་གྱུར། དེ་མཚམས་སྐྱབས་ཆེ་སྒར་
དུ་ཆོས་ར་དང༌། དེ་ཞོར་དཀར་ལྡོམ་ཞག་ཤས་བྱས་པས། སོ་སོས་གདན་འདྲེན།
བསྔོ་རྟེན། བྱང་འདབ་སོགས་བགྱིས། འབུལ་བ་བཟང་ཞིང་དད་འདུན་ཆེ་བར་
འདུག །སླར་ཡང་རིམ་གྱིས་ཁྲ་བོ་ཐང་དུ་འོང་། སྡེ་དགེ་ལྕམ་སྲིང་དབུས་ནས་
གེགས་མེད་བཞེད་དོན་ལྷུན་གྲུབ་ཏུ་ཕེབས་ཚུལ་གྱི་བང་ཆེན་སླེབས། སྡེ་དགེ་ཁྲི་
ཆེན་པ་ཡང་ཕོ་བྲང་ཆེན་པོ་ནས་ཆིབས་བསུར་སྐུ་ཕྱག་ཕེབས། ཚེས་ལྔའི་ཉིན་ངེད་
- 182 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རང་སྒར་ཐོག་ཏུ་བསྡད། ཕྱག་མཛོད་ཆིབས་བསུར་བཏང༌། ཁྲི་ཆེན་བླ་མ་དང༌།
མངའ་ཞབས་ཀྱི་དཔོན་རིགས། བླ་ཁག །སེར་སྐྱ་ཐམས་ཅད་ཀྱིས་རྟ་བསུ་དང་
བཅས་ཏེ། འཛམ་ཐོག་པ་རང་གི་བཞུགས་སྒར་དུ་ཕེབས། དེ་འཕྲལ་ལྕམ་སྲིང་
རྣམས་ངེད་རང་གི་སྒར་དུ་ཕེབས་པ་གནང་ཐོག །དབུ་ཐོན་ཕྱེ་མར་ལྟ་བུའི་ལེགས་
གསོལ་ གྱི་འབུལ་བ་ བཅུ་ གསུམ་ ཚན་ཙམ་ཞིག་ཕུལ། རིམ་གྱིས་ཡོན་མཆོད་
ཐམས་ཅད་ནས་དེ་སྐོར་གྱི་བྲེལ་བ་གང་ཡོད་གྲུབ་མཚམས། ཁྲི་ཆེན་སྐུ་མཆེད་
གཞི་བྱེས་ལྷན་ཅིག་པར་ འཛོམས་ཐོག་ ཕོ་བྲང་དུ་ ཕེབས། ངེད་ལའང་ སྟབས་
གཅིག་པར་འགྲོ་དགོས་ཚུལ་ཕེབས་རུང་དགོངས་ཁྲོལ་ཞུས་ནས། དེའི་སྔོན་ནས་
གླིང་གི་སྲས་པོ་རྣམས་ཀྱིས་གདན་འདྲེན་ཡོད་པ་དང༌། མགོ་ཟི་བླ་དགོན་དང༌།
ཀར་རྒྱུད་བྱ་ཁྱུང་བླ་དགོན་གཉིས་བསྟན་པའི་གེགས་ཆག་གིས་འཁྲུག་གཞི་ངན་
པ་བྱུང་ཡོད་པར་བདེ་ཐབས་བཅས་སྦྲགས་པར་མཁར་མདོ་བརྒྱུད་དེ་གླིང་རིན་
ཆེན་ སྟེང་ཕོ་བྲང་དུ་སོང་། སྲས་ལྕམ་དྲལ་ལ་དབང་གང་དགོས་ཕུལ། སྐབས་
མཚམས་ཞིག་ཏུ་མགོ་ཟི་དགོན་དུ་སེར་ཕྲེང་བསུ་བ་དང་བཅས་ཏེ་སོང་། དབང་
དང༌། ལྷ་ཁང་གསར་བཞེངས་ལ་རབ་གནས་བསྡུས་པ་ཞིག་བགྱིས། ཞབས་དྲུང་
གདན་ཚབ་བསྟན་འཛིན་རྒྱ་མཚོ། བླ་མ་དྲུང་པ། ཁྲ་ལེབ་བླ་མ་བཅས་ཀྱིས་བོས་
ཤིང་ཞབས་ཏོག་འབུལ་བ་རྒྱ་ཆེ་བར་མཆིས། དགོན་ཁག་གཉིས་ཀྱང་འདུམ་པར་
བྱས། རིམ་གྱིས་རིན་ཆེན་སྟེང་དུ་སོང་། བྱ་ཁྱུ་དགོན་པས་ཞོར་དུ་འབོད་པར་ཡང་
སོང༌། དེ་གར་ རབ་གནས་དང༌། དགོན་པར་ཕན་ཆ་བགྱིས། རིན་ཆེན་སྟེང་ན་
གསོལ་སྟོན་ལན་གྲངས་མང་བ་དང༌། འབུལ་བ་བརྒྱ་ཕྲག་ཕྱེད་གཉིས་བཅས་
བདག་རྐྱེན་བཟང་ཞིང་། ཡུལ་སྡེ་རྣམས་ལ་དབང་ཆོས་ཉིན་གསུམ་ཆོས་སྦྱིན་བྱས་
- 183 -



1:| མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ནས་བྲེལ་བ་རྣམས་ཆོད་མཚམས། སྲས་ལྕམ་དྲལ་ཇའི་སང་རྣམས་ཀྱིས་ཆིབས་
སྐྱེལ་བཅས་རིམ་གྱིས་ཟིལ་ཚེ་ཡག་མདར་སླེབས། ལམ་ཞོར་དུ་ལེ་རོང་ཚ་ཁར་ཆུ་
ཚན་ གྱི་ འཕྲོད་བསྟེན་ ཞིག་ བྱས། ཕྱོགས་མཐའི་ མཇལ་ མི་ དང༌ ལྕགས་མདུད་
དཔལ་མགོན་སོགས་ཀྱི་བང་མི་རྣམས་བརྫངས་ནས། སྡེ་དགེ་མདུན་ཆེན་ཡང་
འཛམ་ཐོག་ནས་དབྱར་གཟིགས་སུ་ཕེབས་པའི་བཞུགས་སྒར་ལྷ་ལུང་ཁུག་ལ་
སྒར་ཕན་ཚུན་དུ་བྱས། ཞག་ཤས་ནས་ངེད་རང་ལྷུན་གྲུབ་སྟེང་གི་གནས་ཁང་དུ་
འོང༌། དེ་རྒྱབ་སྡེ་དགེ་ཁྲི་ཆེན་ཡང་ཕོ་བྲང་ཆེན་པོར་ཕེབས། ངེད་ཀྱིས་སྒ་སྟོད་
ནས་འོངས་པའི་མཇལ་དར་དངུལ་སྲང་བརྒྱ་དང་། དར་གོས་རས་གསུམ། གཅན་
གཟན། རྟ་དྲེའུ་ བཅས་ དགུ་ ཚན་ ལྔ་ བཟབས་ པར་ ཕུལ། དགོན་ པའི་ བྲེལ་ བ་
རྣམས་བཅད། བར་སྐབས་དེར་ལྕམ་སྲིང་གཉིས་བློན་འབངས་བཅས་ལྷུན་གྲུབ་
སྟེང་དུ་ཡོན་མཆོད་ལྷན་རྒྱས་ཀྱིས་སྤྱན་འདྲེན་ཞུས་ནས། ཐོག་མར་ངེད་རང་གིས་
བླ་བྲང་ ཕན་བདེ་གླིང་དུ་གདན་དྲངས། བདག་ཅག་ལའང་ལྷ་སྲས་ལྕམ་སྲིང་
བཀའི་བློན་ཆེན་ཞབས་འབྲིང་བཅས་ནས་དབུས་གཙང་གི་ཕྱག་འབབ་ཤིན་ཏུ་
རྒྱས་པ་འདི་ལྟར་གནང་སྟེ། ལྷར་བཅས་བསྟན་འགྲོ་ཡོངས་ཀྱི་གཙུག་རྒྱན་དམ་པ་
ཟུང་འཇུག་སྐུ་བཞིའི་བདག་ཉིད་རྣམ་འདྲེན་རྡོ་རྗེ་འཆང་ཆེན་པོའི་ཞབས་སྟེགས་
གསེར་གྱི་རྡོ་རྗེས་རྣམ་པར་སྤ་བའི་ཁྲི་རིན་པོ་ཆེའི་དྲུང་དུ། སྒོ་གསུམ་གུས་པའི་
ཐལ་མོ་སྙིང་གར་བཀོད་དེ་ཞུ་བ། ཕྲན་མིང་སྲིང་ཡང་དགེ་ཕྱོགས་ཀྱི་ལྷག་བསམ་
དཀར་པོས་ཀུན་ནས་བསླངས་ཏེ་འཕགས་ཡུལ་གཉིས་པ་བོད་ཡུལ་རྡོ་རྗེ་གདན།
མཁས་དང་གྲུབ་པ་མང་པོས་ཞབས་ཀྱིས་བཅགས་ཤིང༌། དམ་པའི་ཆོས་རྒྱ་མཚོ་
ལྟ་བུའི་འབྱུང་གནས་ཆེན་པོར་བཅར་འདུན་གྱིས། འདི་ནས་རྟ་ཁ་བསྐྱོད་གྲུབ་
- 184 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
བགྱིས་ པ་ ནས་ བཟུང་ ཕྲན་ཅག་རྣམས་ ཀྱང་ ཡབ་མེས་ གོང་ མའི་ རིང་ ལུགས་
ལུགས་གཉིས་ཀྱི་མཛད་སྲོལ་བཟང་པོ་མ་ཉམས་པར་འཛིན་པའི་བསོད་ནམས་
ཀྱི་ཤུགས་ཅུང་ཟད་བདོ་བ་དང་ལྷག་པར་སྙིགས་དུས་ཀྱི་ཐམས་ཅད་མཁྱེན་པ་
སྙིང་པོ་དོན་གྱི་རྡོ་རྗེ་འཛིན་པ་ཆེན་པོ་གཅིག་པུར་ངེས་པ་རྣམ་འདྲེན་སྐྱབས་
གནས་དམ་པ་མཆོག་གི་མཁྱེན་བརྩེ་ནུས་གསུམ་གྱི་ཐུགས་ རྗེའི་གུར་ཁང་དུ་
བཅུག་སྟེ། སྲུང་མའི་དབང་པོ་འཁོར་དང་བཅས་པའི་ནུས་མཐུ་བསྐུལ་བས་ཕྲིན་
ལས་ ཚུལ་ བཞིན་བསྒྲུབ་པ་དང༌། རང་ གི་ ལྷག་བསམ་དྲི་མ་མེད་ པའི་ བདེན་
སྟོབས་བཅས་ཀྱིས་གནས་སྐབས་ཀུན་ཏུ་མི་མཐུན་པའི་ཉེར་འཚེ་མིང་གི་ལྷག་
མར་གྱུར་ཏེ། བགྲོད་ཕྱོགས་རྣམས་སུ་ཕྱི་ནང་གི་འཁྲུག་རྩོད་ནད་རིམས་སོགས་
མི་མཐུན་འགལ་རྐྱེན་སྤུ་ཙམ་མེད་པར་ལྷ་མིའི་འགྲོ་བ་ཐམས་ཅད་བདེ་སྐྱིད་
རྫོགས་ལྡན་དང་པོའི་དཔལ་ལ་སྤྱོད་པ་དང༌། བསྟན་པའི་རྩ་ལག་རྒྱལ་བ་ཡབ་
སྲས། འཇམ་དབྱངས་ས་སྐྱ་གོང་མ་རིན་པོ་ཆེ་སྐུ་མཆེད། ཨེ་ཝཾ་མཁན་རིན་པོ་ཆེ་
ཞལ་ལྷན་རྒྱས་སོགས་མདོར་ན་ཡོངས་འཛིན་གྱི་སྐྱེས་ཆེན་དམ་པ་ཐམས་ཅད་སྐུ་
གཟི་མདངས་རྒྱས་ཤིང་ཕྲིན་ལས་གོང་འཕེལ་དུ་བཞུགས་པའི་ངང་ནས་ཟབ་རྒྱས་
ཆོས་ཀྱི་གདམས་པ་རྒྱ་མཚོ་ལྟ་བུ་བཀའ་དྲིན་སྩལ་བ་དང་། ཇོ་ཤཱཀ་རིན་པོ་ཆེས་
གཙོས་སྐུ་གསུང་ཐུགས་རྟེན་མཐོང་བ་དང་དོན་ཡོད་རབ་འབྱམས་མ་ལུས་པ་
མཇལ་བ་དང༌། རིས་མེད་ཀྱི་འདུས་སྡེ་རྣམས་ལ་བསྙེན་བཀུར་གྱི་ཞབས་ཏོག་
སོགས་ཚུལ་བཞིན་གྲུབ་ཅིང་། །
ལྷག་པར་ཐུབ་བསྟན་ཨེ་ཝཾ་ ཁྲི་རིན་པོ་ཆེའི་དྲུང་དུ་དཔལ་ལྡན་བི་རཱུ་པའི་
བཞེད་གཞུང་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་གདམས་ངག་
- 185 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
གི་ཉིང་ཁུ་ངོམས་པར་འཐུངས་ཤིང༌། ཕྱི་འདུལ་བའི་སྡེ་སྣོད་ལ་ཚིགས་གསུམ་
རིམ་ནོས་ཀྱི་སྡོམ་པས་སྒོ་གསུམ་དོན་ཡོད་ངུར་སྨྲིག་གི་རྒྱལ་མཚན་འཛིན་པ་
སོགས་མདོར་ན་ཡིད་ཀྱི་རེ་འབྲས་མ་ལུས་པ་ལྷུན་གྱིས་གྲུབ་པ་དང༌། གཞུང་ས་
མཆོད་ཡོན་རིན་པོ་ཆེ་ཉི་ཟླ་ཟུང་འབྲེལ་ནས་ཀྱང་ཆོས་སྲིད་གཉིས་ཀའི་སྒོ་ནས་
བཀའ་དྲིན་གཞལ་དུ་མེད་པས་ཐོག་མཐའ་བར་གསུམ་དུ་ཉི་མས་པདྨོ་བཞིན་དུ་
བརྩེ་སྐྱོང་གནང་བ་སོགས་ཕྱི་ནང་གི་བྱ་བ་སྤྱི་དང་བྱེ་བྲག་ཆོས་བཞིན་དུ་འགྲུབ་
སྟེ། ལམ་བར་རྣམས་སུའང་དཀའ་ཚེགས་སྤུ་ཙམ་མེད་པར་རང་ཕྱོགས་རྒྱལ་ཁབ་
ཆེན་པོར་བདེ་བླག་ཏུ་འབྱོར་པ་འདི་དག་བླ་མ་དང་ཆོས་སྲུང་གི་ཐུགས་རྗེས་བྱེས་
པས་དོན་འགྲུབ་པའི་ཚུལ་ཡིན་པ་དང༌། འདིར་ཡང་སྐུ་བཞིའི་བདག་ཉིད་སྐྱབས་
མགོན་རིན་པོ་ཆེ་ཉིད་ཀྱིས་གཙོས་མཆོད་ཡོན་རིན་པོ་ཆེ་སྐུ་འཁོར་ཚང་མ་གཟི་
མདངས་རྒྱས་ཤིང་མཛད་ཕྲིན་དབྱར་མཚོ་ལྟར་རྒྱས་པ་དང༌། ཕྱི་ནང་གི་འཁྲུག་
རྩོད་མེད་པར་ལྷ་མིའི་འགྲོ་བ་ཐམས་ཅད་བདེ་སྐྱིད་ཀྱི་དཔལ་ལ་སྤྱོད་བཞིན་པ་
གཞིས་པ་བཀྲ་ཤིས་པ་སྟེ། མདོར་ན་གཞི་བྱེས་ཡོན་མཆོད་བཀྲ་ཤིས་ཕུན་སུམ་
ཚོགས་པའི་ངང་ནས་ཞལ་འཛོམ་པ་འདི་ལྟ་བུའི་དགེ་མཚན་སྲིད་གསུམ་གྱི་ཁོངས་
འདིར་ཤོང་དཀའ་བར་གྱུར་བ་ལྟར་ལགས་པས། དགེ་མཚན་ལེགས་འབུལ་གྱི་
དགའ་སྟོན་མཇལ་རྟེན་ལ་རོང་མཚོན་བྱེད་ཀྱི་ཐོག་མར་བཀྲ་ཤིས་པའི་ལྷ་རྫས་
གངས་རིའི་མདངས་ཅན་གྱིས་སྣ་དྲངས་ཏེ། བར་སྨན་ཡུག །ལིང་ཡུག །ལཱ་ད་ཡུག་
གཉིས། ཟམ་ཡུག་གཉིས། བཟང་གོས་འབྲུག་མ། ཡང་འཇམ་གོས་ཡུག་གཉིས།
ན་བཟའ་འགན་སྦྱར། སྐུ་སྟོད། སྐུ་ཤམ། ཆག་ལྷམ། མགོ་སྣམ་མཚལ་ཁ་གཅིག །
ཡང་ ལྗང་གུ་གཅིག །ཡང་ངུར་སེར་གཅིག །ཕྲུག་དམར་པོ་གཅིག ། ཡང་སེར་
རྗེ
- 186 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཐིག་གཅིག །དཀར་པོ་གཅིག །འབུ་རས། འབྲུག་པ་ཁྲ་བོ། ཝ། གཡི། སྤྱང་ཀི །
སྤྲེ། སྲམ། གཟིག །སུ་རུབ་བཞི། བུ་ཧར་གྱི་ཀོ་བ་གཉིས། དངུལ་རྡེའུ་ཚད་གཅིག་
།ཆིབས་པ་གཅིག །ཆིབས་རོལ་གཉིས་བཅས་ཁྱོན་རྣམ་གྲངས་བརྒྱད་ཅུ་གྱ་བདུན་
མེ་ཏོག་ཆུང་རུང་ལྷ་རྫས་འགྲོ་བའི་ཚུལ་བཞིན་འབུལ་ལམ་ཞུས་པས་བརྩེ་བ་ཆེན་
པོས་བཞེས་པ་ཅི་ནས་ཞུ་ཞུ། ཞེས་པ་གནང་བ་དང་། དེ་འཕྲལ་གསོལ་ཇ་གཅིག་
གི་ཐོག་བླ་མ་ཞི་ཁྲོའི་ཚེ་སྒྲུབ་ཞིག་ཕུལ་ནས། གསོལ་སྟོན་རྒྱས་པ་དང༌། དབུས་
གཙང་ནས་སྐུ་ཕྱག་ཕེབས་པའི་ལེགས་གསོལ་དུ་ཁོ་བོ་ཅག་ནས་འབུལ་བའི་རྣམ་
གྲངས་འདི་ལྟར་ཕུལ་ཏེ། སྭསྟི་སིདྡྷི༔ སྐྱེ་དགུའི་བསོད་ནམས་རིན་ཆེན་ཚོགས། །
གཅིག་ཏུ་སྤུངས་པའི་མཐུས་བསྐྱེད་པའི། །མི་བདག་ཆོས་རྒྱལ་ང་ལས་ནུའི། །གང་སྐུ་
རི་དབང་མཆོག་དེའི་དྲུང༌། །ས་བདག་སྙན་པའི་དཔལ་ཐོས་ཚེ། །དད་སྤྲོ་ཡིད་ལ་
སྐྱེས་པ་ཡི། །སོར་བཅུའི་མེ་ཏོག་སྙིང་གར་ཟུམ། །དགའ་བའི་གར་བཅས་འདི་སྐད་
ཞུ། །གང་སྐུ་བཅུ་གཉིས་བདག་པོ་ནི། །ཕན་བདེའི་ལྷ་ལམ་ངོས་ཡངས་པོར། །
མཁྱེན་སྟོབས་གཟི་འོད་འབུམ་ལྡན་དེ། །སྨོན་ལམ་བཙན་པོའི་ཤིང་རྟས་དྲངས། །
གངས་ཅན་མགོན་པོའི་སྨོན་ལམ་དང་། །རྨད་བྱུང་ཐུགས་རྗེས་ལེགས་བསྐུལ་ཚེ། །
གང་དེའི་སྤྲུལ་པའི་ཕྲིན་ལས་པར། །གྱུར་ཅེས་གཏམ་གྱིས་ནོར་འཛིན་འགེངས། །
མི་མཐུན་སྒྲ་གཅན་དཔུང་གི་ཚོགས། །ནོངས་ནས་དོག་པའི་དབྱིངས་སུ་ཉལ། །
དཀར་ཕྱོགས་སྐྱོང་བའི་ལྷ་ཀླུ་ཡིས། །ལེགས་སོ་བསྒྲགས་འདི་ངོ་མཚར་ཁུམས། །
སླར་ཡང་རྟེན་ཅིང་འབྲེལ་འབྱུང་འགས། །རྒྱལ་ཁབ་རིན་ཆེན་ཁང་བཟང་འདིར། །
ངལ་མེད་ཐུགས་ རྗེའི་ཚ་ཟེར་གྱིས། །ཆབ་འབངས་པད་ཚལ་སྐྱོང་འདི་མཚར། །
གཞལ་དཀའི་བཀའ་དྲིན་ལེགས་བསྟན་ཚེ། །སྟོང་གསུམ་ཛམ་བུ་ཆུ་གསེར་གྱིས། །
- 187



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལེགས་པར་བཀང་འདྲའི་དྲིན་གཟོའི་བརྡར། །དངོས་ཚོགས་སྤྱན་ལམ་མཚོན་བྱེད་
ཙམ། །ཐོག་མར་ བཀྲ་ཤིས་ པའི་ ཁ་ བཏགས། སྨན་ ཡུག །ལིང་ ཡུག །གོས་ཆེན་
སངས་རྒྱས་སྐུ་ཤ་མདོག་ཡུག །དངུལ་སྲང་ལྔ་བཅུ། རྒྱ་ཟམ་སྔོན་པོ། ལྗང་ནག །
དམར་པོ། སེར་པོ། ལྷོ་རས་ཡུག །ཝ་ལྤགས་གཉིས། གཡི་ལྤགས། གུང་ལྤགས།
སྤྲེ་ ལྤགས་ གཉིས། སྲམ་ ལྤགས། གསའ་ ལྤགས། སྤྱང་ ལྤགས། གཟིག་ལྤགས།
སྟག་ལྤགས། སྦུ་ཧར་ཀོ་བུབས། ཆིབས་ཆིབས་རོལ། དྲེའུ་བཅས་རྣམ་གྲངས་ཉེར་
ལྔ་འབུལ་ལམ་ཞུས་ཤིང་། སླར་ཡང་ཆོས་རྒྱལ་ཡིད་ནོར་ཁྱོད། །སྐྱེ་དགུའི་བསོད་
ནམས་སྤྱི་ནོར་དུ། །གཡོ་མེད་རྡོ་རྗེའི་ཁྲི་འཕང་ཆེར། །ཞབས་པད་བསྐལ་བརྒྱར་
བརྟན་གྱུར་ཅིག །སརྦ་མངྒ་ལཾ། ཞེས་པ་དང༌། སྐུ་སྲུང་ཕྱག་མདུད་སོགས་ཕུལ།
སྐབས་དེར་མིའི་དབང་ཕྱུག་བསོད་ནམས་མགོན་པོ། ལྕམ་དྲལ་རྣམས་ལ་མཇལ་
དར་བཏང༌། ཞར་བྱུང་དུ་དཔོན་མོ་ཚེ་རིང་ལགས་ཀྱི་སྐུ་ཕྱའི་བརྟག་ཞུས་སྦྲགས་
པར་ཕེབས་བྱུང་བ། ངེད་ལའང་ཁ་བཏགས། དངུལ་སྲང་ལྔ་བཅུ་སོགས་གནང་
ཞིང༌། ངེད་ནས་གསོལ་སྟོན་དང༌། སྒ་སྟོད་ནས་འབྱོར་པའི་མཇལ་དར་དངུལ་ལྔ་
བཅུ་མས་གཙོས་རྣམ་གྲངས་བཅུ་གསུམ་དང༌། བརྟག་རིམ་གྱི་ཐོ་ཆུང་ཕུལ་ནས་
བཀྲ་ཤིས་ལྟེམ་དུ་ཕྱིར་ཕེབས། ཞག་ཤས་ནས་དཔོན་མོ་ཚེ་རིང་ལགས་དཔོན་
གཡོག་བདུན་ཅུ་ སྐོར་དམད་ཤོད་ཤར་ཀ་ ཕྱོགས་ ཀྱི་རྣམ་རྒྱལ་མགོན་ཁང་ལ་
ཞབས་སྐོར་དུ་ཕེབས་ཞོར་དགོན་ཆེན་དུ་ཡོན་མཆོད་ཞལ་འཛོམ་དང༌། ལྕམ་དྲལ་
རྣམས་ལ་མཇལ་དར་འབུལ་དུ་ཕེབས་བྱུང་བར། ངེད་ནས་ཀྱང་ཚེ་སྒྲུབ་ ཀྱིས་
གཙོས་རྗེས་གནང་ཁ་ཤས་དང་གསོལ་སྟོན་རྒྱས་པ། དངུལ་སྲང་ལྔ་བཅུས་གཙོས་
རྣམ་གྲངས་སྤུས་ལེགས་བཅུ་གསུམ་དང་། ཡང་ཞབས་སྐོར་དུ་ཕེབས་པའི་ལེགས་
- 188 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གསོལ་རྣམ་གྲངས་ཁ་ཤས་ཕུལ། རིམ་གྱིས་བཀྲ་ཤིས་ལྟེམ་དུ་ཕེབས། ཟླ་བ་དགུ་
པའི་དམར་ཆེན་གཏོར་བཟློག་གི་སྐབས་དེར་ཕྱོགས་སྟོད་སྨད་ནས་བྱོན་པའི་
རིགས་རྣམས་ལ་གང་ལ་གང་འཚམ་གྱི་བྲེལ་བ་ཇི་ལྟར་མཆིས་པ་རྣམས་བཅད།
སྒ་སྟོད་ཐག་ལུང་སྒར་ན་དབོན་བསོད་ནམས་དཔལ་གྲུབ་བཞུགས་པ་ངེད་རང་
གིས་འདི་ལོ་སྔ་ཐབས་སུ་གཙང་དུ་འབུལ་སྐྱེལ་བཏེག་ན་གང་ཅིར་ལེགས་ཚུལ་
ཞུས་རུང་། ཐུགས་ངང་རིང་བས་སྟོན་གཞུག་བར་ཕེབས་མ་གྲུབ་པས་ཡར་ལམ་
ཁ་བ་སོགས་ཀྱིས་ཅུང་ཟད་འོ་བརྒྱལ་ཆེ་ཙམ་བྱུང་སོང་རུང༌། ཧ་ཅང་ཉེས་འགལ་
སོགས་མ་བྱུང་བ་དམ་ཅན་སྲུང་མའི་བཀའ་དྲིན་དུ་གྱུར། དེའི་གདན་ཚབ་ཏུ་
དབོན་ རིན་ ཆེན་ མཆོག་ གྲུབ་ བླ་ དགོན། དཔོན་ ཁག །ཡོན་ བདག་ སེར་ སྐྱའི་
བསམ་པ་དང་མཐུན་པར་དཔལ་ཚངས་པ་ཆེན་པོ་ཁྲི་ཆེན་བླ་མར་བབ་སད་ཀྱི་
སྙན་སྒྲོན་ཕུལ་བར་རང་གི་བློ་དང་མཐུན་པར་དེ་ལྟར་ཆོག་ཚུལ་གྱི་བཀའ་ཕེབས་
དང༌། གནང་ཆ་སོགས་གང་ཅིར་བདག་རྐྱེན་བཟང་ཞིང་། སྐུ་མཆེད་རྣམས་སུའང་
ཞུ་ཆ་ཕུལ་བས་སོ་སོས་གནང་ཆ་བཀའ་དྲིན་ཆེ་བ་བཅས། ངེད་རང་ནས་ཀྱང་
འོས་བབ་ཀྱི་ཉེར་མཁོའི་དགོས་སྤྱད་རིགས་དང༌། ཞབས་ཕྱི་གྲྭ་ཚང་། རྟ་དྲེའུ་ཁ་
ཤས་བཅས་གྲབས་བསྒྲིགས་ཤིང༌། གསོལ་སྟོན་དང༌། བཀའ་བསྒོ་ཕྲིན་བཅོལ་
ཟབ་པར་ཕུལ་ཏེ་ཟླ་བ་བཅུ་པའི་ཚེས་བཅུ་གཅིག་ལ་ཆིབས་བསྒྱུར་མཛད། ངེད་
རང་གི་བསམ་པར་ཟླ་བ་བཅུ་པ་འདིའི་མཇུག་ནས་བཟུང་གཙོ་བོར་བསྟན་འགྲོ་
སྤྱི་དང༌། ལྷག་པར་སྦྱིན་བདག་ཆེན་པོ་སྐུ་མཆེད་རྣམས་ཀྱི་སྐུ་ཚེའི་ཞབས་བརྟན་
དང༌། རང་ ཉིད་ཀྱང་རྟ་ལོ་ཤར་མཚམས་ཞེ་དགུའི་སྐེ ག་ སྟེང་སླེབ་རྒྱུ་བཅས་
སྟབས་གཅིག་པར་དགེ་སྦྱོར་གང་འཚམ་དང་ཆོས་སྲུང་རྣམས་ལ་གཏོར་མ་ཕུལ་
- 189 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༢༽ ་
ཞིང་ཕྲིན་ལས་བཅོལ་བ་དང༌། ཁྱད་པར་ཚེ་སྒྲུབ་གྲུབ་རྒྱལ་ལུགས། འཆི་མེད་
ལྕགས་ཀྱི་སྡོང་པོ། གྲུབ་སྨྱོན་བརྩོན་འགྲུས་བཟང་པོའི་ཚེ་རྟ་ཟུང་འབྲེལ་རྣམས་
ཉམས་ལེན་བགྱིས་ན་གང་ཅིར་ལེགས་སྙམ་སྟེ། འཚོ་བྱེད་དཔལ་ལྡན་ཕྲིན་ལས་
པས་ཚེ་བུམ་ལག་ལེན་གྱིས་ཚེ་རྫས་སྣ་ཚོགས་བསྡུས་པའི་ཚེ་བུམ་བཟོ་ལེགས་
གྲུབ་འཕྲལ། ཡང་བསྐྱར་ཁྲི་ཆེན་བླ་མས་ལོ་ལྟར་གྱི་ཕོ་བྲང་རྣམས་སུ་འགྲོ་དགོས་
ཚུལ་གྱི་བཀའ་ནན་ལྕི་བས་བཟློག་མ་ནུས་པར་རྟེན་འབྲེལ་གྱི་སྒོ་ཅུང་ཟད་ནོག་
པར་གྱུར་ཀྱང་། མི་བདག་ཆེན་པོའི་བཀའ་གསུང་དར་དཀར་གྱི་ཅོད་པན་སྤྱི་བོར་
བཅིངས་ཏེ། ངེད་རང་གི་རྐྱེན་སེལ་རིམ་གྲོར་དམིགས་ནས། ལྷུན་གྲུབ་སྟེང་དུ་
དཔལ་རྡོ་རྗེ་འཇིགས་བྱེད་ཀྱི་དྲུག་ཅུ་འདུས་ཚོགས་ཕྱེད་དྲུག་བརྒྱ་སྐོར་ཉིན་གསུམ་
བསྒྲུབས་པའི་ཟོར་འཛིན་རྡོ་རྗེ་སློབ་དཔོན་གོ་རམས་པ་དང་ཤཱཀྱ་རྒྱལ་མཚན་
གཉིས་ཀྱིས་མཛད། དགེ་སློང་བརྒྱ་དང་ཉི་ཤུས་བསྐང་བ། དགེ་སློང་བརྒྱ་ཕྲག་
གིས་ཞི་དྲག་གི་སྦྱིན་སྲེག་ཉིན་གཉིས། དགེ་སློང་ལྔ་བཅུས་སྒྲོལ་མ་མཎྜལ་བཞི་
ཆོག །དགེ་སློང་ ལྔ་ བཅུས་རྣམ་རྒྱལ་ སྟོང་མཆོད། འབུམ་ ཚར་ གཉིས་ ཀློག་ པ་
སོགས་བགྱིས་ཏེ། ཟླ་བ་བཅུ་པའི་ཉེར་དགུ་ཉིན་ཡོན་མཆོད་ལྷན་ཅིག་པར་མཁར་
མདོར་སྔར་བཞིན་ཕེབས། ལམ་ཞོར་དུ་རྒྱ་དཔོན་བུས་ཁྱིམ་དུ་འབོད་ཅིང་། ཨ་
སྐྱབས་ཅུང་ཟད་ན་ འདུག་ པ་ རྗེས་ གནང་ གཉིས་དང་ བྱིན་རླབས་བྱས། བསྙེན་
བཀུར་འབུལ་བ་བཟང་། ཡོན་བདག་དེ་ནད་ལས་གྲོལ་ཞིང་བདེ་བར་གྱུར། དེ་
ནུབ་ཚ་ཕུར་བཞུགས། ལྷ་སྲས་བསོད་ནམས་མགོན་པོས་ཆིབས་བསུ་ཇ་འདྲེན་
བཟབས་པ་དང༌། ཡང་བསྐྱར་བཞེད་དོན་ཕྲན་བུ་ཡོད་པ་རྣམས་དགོངས་པ་དང་
བསྟུན་ནས་ ཞུས། ཕྱི་ཉིན་མཁར་མདོ་ཕོ་བྲང་དུ་ཕེབས། ཡོན་མཆོད་ཟུང་ཞག་
- 190 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བཅུ་སྐོར་བཞུགས་ཞོར་ངེད་ནས་མི་སྡེ་སེར་སྐྱ་ཐམས་ཅད་ལ་ཆོས་སྦྱིན་ཉིན་
གསུམ་དང༌། གཉེར་རྒན་ཆོས་སྐྱོང་བློ་ གྲོས་དགུང་ལོ་བརྒྱད་ཅུ་གྱ་བདུན་དུ་
ཕེབས་འདུག་ཅིང་ཐུགས་དམ་འགྲན་མེད་དུ་ཡོད་པའི་བཞུགས་ཁྱིམ་དུ་འབོད་
པར་སོང་། སྔོན་གྱི་འབེལ་གཏམ་བཟང་བའི་གླེང་མོ་བྱུང་། དབོན་སྟོད་ཕོ་བྲང་
དུ་ཕེབས། བླ་མ་ཁྲི་པས་བཞེས་ཁྲལ་རྣམས་བསྡུ་བ་དང༌། ངེད་ནས་སེར་སྐྱ་བྱིང་
ལ་ཆོས་སྦྱིན་ཉིན་གསུམ་ཙམ་བྱས། རབ་བརྟན་རྩེའི་བླ་མ་འདུས་ཚོགས་བྱིང་ལ་
མགོན་ཁང་དུ་རྡོ་རྗེ་ནག་པོ་ཆེན་པོ་ལྷ་བརྒྱད་ཀྱི་རྗེས་གནང་བཀའ་གཏད་ཟབ་
པར་ཕུལ། དེ་ཕྱོགས་ཀྱི་བླ་མ་དགོན་སྡེ། སྦྱིན་བདག་ཕོ་མོ་དང༌། ཧོར་ཏྲེའོ། བྲག་
མགོ་བ། གླིང་ཚང་བཅས་ཀྱི་བྲེལ་བ་གང་དགོས་རྣམས་བཅད། བཀྲ་ཤིས་ལྟེམ་
དུ་དཔོན་མོ་ཚེ་རིང་ལགས་ཅུང་ཟད་སྐུ་ཁམས་ཉོག་པའི་སྟབས་དང༌། ལྷ་སྲས་
ཆོས་སྐྱོང་མགོན་པོ་བཅས་ལ་སྐུ་སྲུང་དང་དབང་བཀའ་འབུལ་དགོས་ཡོད་པ་
རྣམས་ཕུལ་དུ་སོང་། ཁྲི་ཆེན་དཔོན་བློ་རི་མདའ་ཕོ་བྲང་དུ་ཕེབས། ངེད་ཀྱིས་ཞག་
བཅུ་སྐོར་ཙམ་ལ་དབང་དང་བྱིན་རླབས། ཁྱད་པར་ལྷ་སྲས་ཡབ་ཡུམ་རྣམས་ལ་
ཡེ་ཤེས་ཀྱི་མཁའ་འགྲོ་མ་སེང་གེའི་གདོང་ཅན་མའི་སྒོ་ནས་བྱད་བཟློག་སྐུ་སྲུང་
གང་ཟབ་དང༌། བཀྲ་ཤིས་ལྟེམ་གྱི་མགོན་ཁང་དུ་ཕྲིན་བཅོལ། ཞིང་སྐྱོང་དབང་
པོར་རྟག་གཏོར་ཞིག་ཕུལ། མི་བདག་ཆེན་པོ་ཡབ་ཀྱི་སྐུ་ཞབས་ནས། གསེར་སྲང་
གང༌ ། དངུལ་ སྲང་ ཉི་ཤུ་ རྩ་ ལྔ། དར། གོས་ཆེན། གཅན་ གཟན། ཕུག །རྟ་དྲེའུ་
བཅས་རྣམ་གྲངས་ཉི་ཤུ་རྩ་ལྔ་དང༌། ཡུམ་ གྱི་ སྐུ་ཞབས་ནས་ཀྱང་ཁ་བཏགས།
གསེར་སྲང་གང༌། དངུལ་སྲང་ལྔ་བཅུ། དར། གོས་ཆེན། གཅན་ གཟན། རས། རྟ་
བཅས་རྣམ་གྲངས་ཉི་ཤུ་རྩ་གཅིག་གནང་སྦྱིན་བཟང་ཞིང༌། རི་མདའ་ཕོ་བྲང་དུ་
DD
- 191 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
སླེབས། ཞག་གཅིག་ཐོག་བླ་མ་དགོན་ཁག་མི་སེར་ཐམས་ཅད་ལ་བྱིན་རླབས་
དང༌། ཧོར་ཁང་གསར་པའི་བརྟག་ཞུས་སོགས་ཀྱི་ལན་ཕུལ་ནས་ཇའི་སང་དཔོན་
གཡོག་ཐོན་པར་བྱས། སོ་སོས་འབུལ་ བ་བཟབས། མདུན་ཆེན་ཆིབས་བསྒྱུར་
གནང་ཐུབ་འདུག་པ་རོང་གསུམ་སྐྱ་བོ་སྟོད་དུ་སོང་། དེ་ནས་ཡོན་མཆོད་ལྷན་ཅིག་
ལམ་བར་དུ་ཇི་ལྟར་འོས་པའི་བྱིན་རླབས་དང༌། ལུགས་གཉིས་གང་དགོས་ཀྱིས་
ཉག་གཤིས་ཕོ་བྲང་དུ་འབྱོར། ངེད་ཀྱིས་དབང་ཆོས་ཞག་གསུམ་དང༌། བྱིན་རླབས།
སྐྱ་འཛིན། བཀའ་བསྒོ་ཟབ་རྒྱས་ཀྱིས་སེར་སྐྱ་ཐམས་ཅད་ཚིམ་པར་བྱས། བཙོན་གྱི་
རིགས་རྣམས་སྡུག་བསྔལ་ལས་བསྒྲལ། འབྲུག་པ་དགོན་ཕུ་སྤྲུལ་སྐུ་ངག་དབང་
གཞན་ཕན་གྱི་སྒྲུབ་སྡེར་འབོད་པར་སོང་། བླ་མ་དཔོན་སློབ་ལ་དབང༌། ལྷ་ཁང་
དགོན་ཁག་རྣམས་ལ་རབ་གནས་དང༌། ཆོས་སྐྱོང་ལ་ཕྲིན་བཅོལ་ཞུས། ཞབས་
ཏོག་འབུལ་བ་བཟབས་པར་མཆིས་རུང་དགེ་རྟེན་ཞལ་གསོས་སུ་ཕྱིར་འབུལ་
ཞུས། མཚམས་ཁང་སོགས་དབེན་ཞིང་དགེ་སྦྱོར་འཕེལ་བར་འདུག །སྒ་ཁྲི་འདུ་
གདོང་ཕྲེད་བསམ་གཏན་གླིང་ནས་ཐང་སྐྱ་སྐུ་སྐྱེ་ཡབ་ཡུལ་དུ་བྱོན་ཞོར་ངེད་ཐུག་
པར་ཕེབས་བྱུང་བ་ རྗེས་གནང་ཁ་ཤས་དང༌། གང་ཅིའི་བདག་རྐྱེན་དང་ ཕྱག་
འཚལ་བའི་རྟེན་སོགས་གནང་ཆ་ཟབ་རྒྱས་སུ་ཕུལ་ཏེ་ཐོན་པར་ཞུས། གོ་འཇོ་སྡེ་
པ་ལྟུང་ཅན་བ་བཅས་སྦྲེལ་པོའི་མཚམས་རྟགས་འབྱོར། རིམ་གྱིས་སྤོ་ལུ་དགོན་
དུ་ཞག་བབ་དང༌། དགོན་པ་མི་སྡེ་བཅས་ལ་ རྗེས་གནང་ཞིག་བྱས། དབོན་པོ་
སྤུན་གྱིས་འབུལ་བ་བཟབས། སྐུ་སེ་ཕོ་བྲང་གི་དབོན་པདྨ་བཀྲ་ཤིས་ཅན་དུ་སོང་།
གསེར་ལྗང་ཆོས་སྡེ་མི་སྡེ་བཅས་ལ་ཆོས་སྦྱིན་ཉིན་གསུམ་དང༌། སྐབས་ཀྱི་བྲེལ་
བ་གང་འོས་བཅད། རིམ་གྱིས་ ཝ་ ར་ ཕོ་བྲང་དཔོན་འབྲུག་ཐར་ཅན་དུ་སོང་།
- 192 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཕྱོགས་མཐའི་འགྲུལ་པ་མཇལ་མི་རྣམས་ལ་སྐབས་སུ་གང་བབ་ཀྱི་དབང་དང༌།
གནང་སྟེར། ལེགས་སློབ་ཉེས་སྤང་གི་བསླབ་བྱ་བགྱིས། དགོན་ཡུལ་ཐམས་ཅད་
ལ་ཆོས་འབྲེལ་གང་དགོས་ཕུལ། མགོན་ཁང་རྣམས་སུ་ཕྲིན་བཅོལ་དང༌། བསྔོ་
སྨོན་གྱིས་རྒྱས་བཏབ་པ་སོགས་བགྱིས་ཏེ། འཛམ་ཐོག་ཕོ་བྲང་དུ་འབྱོར། ལྕམ་
སྲིང་རྣམས་ལ་དབང་ཁ་ཤས་ཕུལ། གནང་སྦྱིན་དང་བསྙེན་བཀུར་བཟང༌། སླར་
ཁྱོད་ཀྱང་འདུ་བའི་བྲེལ་བ་ཆོད་མཚམས་ཕོ་བྲང་དུ་འོང་དགོས་ཚུལ་གྱི་བཀའ་
ཡང་ཕེབས། ཡོན་མཆོད་ལྷན་དུ་ཆིབས་སྐྱེལ་བཅས། ལྕགས་ར་བསམ་འགྲུབ་
རྩེར། གཉེར་པ་བསྟན་བཟང་བ། ཕོ་བྲང་བཅས་ཀྱིས་ཐབ་འཛིན་གནང་འདུག་པ་
དང༌། དེ་ཉིན་ལྷུན་གྲུབ་སྟེང་དུ་འབྱོར། ལོ་ལྟར་གྱི་འདུ་བ་ཆེན་མོའི་སྒྲུབ་མཆོད་
བསྟན་རིམ་གྱི་ནང་ནས་ངེད་རང་རྡོ་རྗེ་འཇིགས་བྱེད་ཀྱི་དྲུག་ཅུ་ཆེན་མོའི་ཚོགས་
དབུར་བསྡད། སྒྲུབ་མཆོད་དངོས་གཞིར་འདུག་མི་དགོས་པ་ཞུས། གནམ་གང་
ཉིན་ངེད་རང་ནས་ལོ་ལྟར་གྱི་སྐུ་རིམ་ཚེ་དཔག་སྟོང་ཚར་གཉིས། བཀའ་འགྱུར།
བསྐང་བ་སྟོང་ཚར་གཉིས། གྲྭ་ཚང་རྣམས་ཀྱིས་དམག་ཟོར་མ། བསྟན་སྐྱོང་། རྙིང་
དགོན་ཁག་ སྔགས་པ་སྤྱི་ནས། རྟ་མགྲིན། སེང་གདོང་མ། ཀི་ཀང་། ལོཀྟི། ཕུར་
བཟློག །ཁྲོ་ཆུ། མི་ནག་མགོ་གསུམ། ཁ་འབར་མ་བཞི་རྣམས་འདུས་ཚོགས་སྟོང་
དང་ཉིས་བརྒྱ་བདུན་ཅུས་བསྒྲུབས། དེ་དག་ལ་བསྔོ་རྟེན་ཟབ་རྒྱས་དང༌། འགྱེད་
དགེ་འདུན་བཅོ་ལྔ་རེར་ཇ་ ཁག་རེ་ཕུལ། མི་ཉག་གཉེར་པ་བློ་གྲོས་བརྟན་པ་
དུས་ཀྱི་བསྐྱས་ཆེན་བཏེག་སོང་བས་འཇིགས་སྐྱོབ་ཀྱི་རྟེན་ངེད་ལ་བསྔོ་རྟེན་གྱི་
ཚོགས་དང༌། ཇ་འཁོར་དྲུག་སུམ་ཅུ་སྐོར་ངེད་ལ་ལག་ལེན་དགོས་ཚུལ་བླ་མ་ཕུན་
ཚོགས་ཆོས་འཕེལ་ཅན་ནས་ཡི་གེ་འདུག་པ་ལྟར་དགེ་འདུན་རྣམས་ལ་མང་ཇ་
- 193 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དང༌། འགྱེད་བཅོ་ལྔར་བར་ཁག་རེ། བླ་མ་ཁག་ལ་བསྔོ་རྟེན་བཅས་ཕུལ་བས།
འདུས་པ་རྒྱ་མཚོར་ཤིན་ཏུ་སྨིན་ཅིང་དགེ་བ་བརྒྱ་འགྱུར་དུ་གྱུར་སོང་། སྒྲུབ་མཆོད་
དངོས་ གཞིར་ ཡང་ བརྒྱ་ མཆོད། འཕར་ ཇ། འགྱེད། བསྔོ་ རྟེན་ ཟབ་ རྒྱས་ དང༌ །
ཕུར་པ་ཆེན་མོར་མཆོད་འབུལ་མང་ཇ། བསྔོ་རྟེན། འགྱེད་བཅས་དང༌། སྤྲང་པོ་
སྟོང་དུ་ཉེ་བར་ཟས་སྟེར་དང༌། བྱ་ཁྱི་རྣམས་ལ་སྦྱིན་གཏོང་བྱས། རབ་མྱོས་ལོ་
གསར་གྱི་དགའ་སྟོན་དུ་ཕོ་བྲང་ཆེན་པོར་འབོད་པར་མཛད་ཅིང་། གསོལ་སྟོན་
ཉིན་གཉིས་རྒྱས་པར་སྩལ། དེ་མཚམས་སུ་རྒྱ་བོད་སོགས་ཀྱི་བྲེལ་བ་གང་དགོས་
བཅད། ཚེས་བདུན་ཉིན་བདག་ཉིད་ཀྱི་ལོ་རིམ་དམ་ཅན་སྲུང་མར་གཏོར་བསྔོ་
བརྒྱ་རྩའི་རིམ་པ་འབུལ་དགོས་པའི་བསྙེན་མཚམས་སུ་བསྡད། སྲུང་མ་གཙོ་བོར་
གྱུར་ པ་ རྣམས་ ལ་ བརྒྱ་ ཚར་ གསུམ་ རེ། བྱིང་ ལ་ བརྒྱ་ ཚར་ གཉིས་ རེ། བཟླས་
བཤགས་སོགས་ཟབ་རྒྱས་ཀྱིས་བསྟན་འགྲོར་དགེ་ལེགས་སྤེལ་བ་དང༌། རང་
ཉིད་བྱང་ཆུབ་སྒྲུབ་པའི་ཕྲིན་ལས་བཅོལ། སྐབས་དེར་ས་ངོར་གྱི་མདོ་བ་ཚོང་
དཔོན་ཕྱིར་འོང་རྣམས་ཀྱི་ཁ་སྐད་ཀྱང་རིམ་གྱིས་ཐོས། གཟའ་སྐར་བཟང་ཉིན་
ཞིག་ལོ་རེ་བཞིན་གྱི་བསྟན་པའི་སྦྱིན་བདག་ཆེན་པོའི་སྐུ་ཕྱྭ་ཇུས་ཕྱུ་དང༌། གཞན་
ཡང་བོད་ལྗོངས་སྤྱི་ལ་ལོ་ལེགས་ཕྱུགས་འཕེལ་སོགས་ཇི་ལྟར་འོང་བའི་དོན་
དཀོན་མཆོག་གསུམ་ལ་ལུང་ཞུས་པས་བོད་དུ་བདེ་འཇག་ཤིག་འོང་ཚུལ་བབ།
བོད་ཆེན་ཡོངས་ལའང་ཅུང་ཟད་འཚུབས་ཙམ་ཤར། ལོ་ཕྱུགས་ནི་རིམ་གྲོ་འབད་
ན་འབྲིང་སྟོད་ཙམ་འོང་བ་དང༌། སྡེ་དགེའི་བསྟན་པར་ཡང་ཅུང་ཟད་དོགས་ཆ་
དང༌། ལྷག་པར་ཁྲི་ཆེན་བླ་མའི་སྐུ་ཕྱུར་དོགས་ཆ་ཆེ་ཙམ་དང་། གཞན་མ་སྐུ་
མཆེད་རྣམས་ལ་ཧ་ཅང་དོགས་པ་མེད་པ་བབ་ཅིང༌། དེ་དག་ལ་དགོས་པའི་
- 194-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བཟློག་རིམ་ལ། ཐོག་མར་སྡེ་དགེ་ཚང་གི་བསྟན་སྲིད་སྐུ་ཕྱུར་བཅས་ཀྱི་རིམ་གྲོ་
གནང་དགོས་ཚུལ་གྱི་ཐོ་འདི་ལྟར་ཕུལ། །
གསང་སྔགས་གསར་རྙིང་། དགེ་ལུགས། ཀར་འབྲུག་བོན་གསུམ་ལ་སོ་སོའི་
དགོན་ཆེ་ཆུང་གིས་གནང་བབ་སོ་སོས་ཆོས་སྲུང་ལ་བསྐང་བ་སྟོང་ཚར་ལྔ། རྒྱལ་
བའི་བཀའ་འགྱུར་ཚར་བཅུ་གསུམ། འབུམ་བརྒྱ་ཚར། བཀའ་འདུས་བརྒྱ་ཚར།
བཀའ་ཐང༌། ཀླུ་འབུམ་བརྒྱ་ཚར། ཚེ་སྒྲུབ་སྟོང་ཚར་ཉི་ཤུ་རྩ་ལྔ། གཙུག་ཏོར་རྣམ་
རྒྱལ་སྟོང་མཆོད་བཅུ་གསུམ། ཀུན་རིག་ཆོ་ག་སྟོང་ཚར་ལྔ། རིགས་གསུམ་སྙིང་པོ།
བཛྲ་གུ་རུ་སེང་གདོང་རྩ་ སྔགས་རྣམས་དུང་ཕྱུར་རེ། རྡོ་རྗེ་འཇིགས་བྱེད་གཏོར་
བཟློག་བཅུ་གསུམ། ལས་བཞིའི་སྦྱིན་སྲེག་བརྒྱ་ཚར་བཞི། ཕུར་པ། ཚེ་བདག་ནག་
པོ། གཤིན་ རྗེ་ ཁྲོ་ཆུ། བཀའ་ བརྒྱད་ ཁྲོ་ བོ་ རོལ་ པ། ཀི་ཀང་དམར་པོ། ནག་པོ།
ལོཀྟི། དྲེགས་ པ་ ཟིལ་གནོན། གཤིན་རྗེ་ འཆར་ཀ །སེང་ གདོང་ དམར་ནག །རྟ་
མགྲིན། གུར་དྲག་རྣམས་ཚར་གཉིས་ནས་གསུམ་གྱི་བར། འཆི་བསླུ་གང་མང༌།
གཤིན་རྗེ་དྲུག་ཅུ། མགོན་པོའི་དམར་ཆེན་གཏོར་བཟློག་ཚར་གཉིས། མགོན་པོ་
དྲུག་ཅུ། མགོན་པོ་ཕྱག་བཞི་ པ། མགོན་པོ་ཕྱག་དྲུག་ པ། མགོན་པོ་མ་ནིང༌ །
མགོན་པོ་བེར་ནག་རྣམས་ཀྱི་བཟློག་མདོས། དེ་དག་ལ་བརྟེན་པའི་དགྲ་མནན་
ཚར་དགུ། ཚེ་ཐར་བརྒྱ། རླུང་རྟ་བརྒྱ། རི་རྒྱ་རླུང་རྒྱ། ཀླུ་གཏོར་ཆབ་གཏོར་བརྒྱ་
ཚར་གསུམ་རེ། གཏོར་མ་འབུམ་ཐེར་གསུམ། སྒྲོལ་མ་ ཁྲི་ཚོ་ལྔ། རྣམ་འཇོམས་
གཟུངས་ཁྲི་ལྔ། ཟབ་མདོ་འབུམ་ཐེར། གདུགས་དཀར་སྟོང་། ལེའུ་བདུན་མ་སྟོང་།
བསམ་པ་ལྷུན་གྲུབ་ སྟོང་ ། འཁོར་ ལོ་ འབར་བ་སྟོང་། རྒྱལ་མདོས་དང༌ རྒྱལ་
བརྔན། ལྷ་འདྲེ་ཁེངས་མདོས། བཙན་མདོས། ས་བདག་དང་ཀླུའི་མདོས། བདུད་
- 195 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དང་མ་མོ་ཐེའུ་རང་མདོས། དམ་སྲི་སྐྱེས་འདེགས། བོན་ གྱི་ཁྲོ་བོ་རོལ་པ། ཚེ་
སྒྲུབ། ཁམས་ཆེན། མ་ཏྲེ་མུ་ཡེ། བཙན་རྒོད་ལ་བརྟེན་པའི་དགྲ་བཟློག་གི་རིགས་
རྣམས་གྲུབ་པར་དགོས་ཚུལ་ཞུས་འཕྲལ་ས་བདག་ཆེན་པོ་ནས་ཞལ་བཀོད་ཀྱི་
རིམ་པས་ཕྱག་བཞེས་གནང་ཞིང་ལེགས་པར་མཐར་ཕྱིན་པར་མཛད། སྐུ་མཆེད་
སོ་སོས་ཀྱང་སྐུའི་གེགས་ཆག་ཞི་བའི་ཞབས་བརྟན་རིམ་གྲོ་རྣམས་ཐོ་ནང་ལྟར་
མཛད་པར་ཞུས། བསྟན་འགྲོ་སྤྱིའི་རིམ་གྲོ་དགེ་བསྐུལ་གྱི་རིམ་པ་ནི། ལྕགས་ཕོ་
རྟའི་ལོའི་གནམ་ལོ་གསར་པ་འདིའི་ནང་དུ་ས་བོན་སྔ་བཏབ་ཤིན་ཏུ་ལེགས།
བར་བཏབ་འབྲིང་སྟོད་དང་། ཕྱི་བཏབ་ཤིན་ཏུ་མི་ལེགས་པར་བཅས་གང་ལྟར་
རིམ་གྲོར་དགོན་སྡེ་ཡུལ་འབྲོག་བཅས་ཐམས་ཅད་ཀྱིས་ལྷག་བསམ་རྣམ་པར་
དག་པའི་སྒོ་ནས་སོ་སོས་བློས་བླངས་ཀྱིས་རང་རང་གི་བླ་མ་གོང་མ་རྣམས་ལ་
གསོལ་འདེབས། ལེའུ་བདུན་མ། བསམ་པ་ལྷུན་གྲུབ། སོ་སོའི་ཆོས་སྲུང་རྣམས་
ལ་བསྐང་བ། རིགས་གསུམ་མགོན་པོའི་སྙིང་པོ། སིདྡྷི། རྗེ་བཙུན་སྒྲོལ་མའི་སྙིང་
པོ་ཡི་གེ་བཅུ་པ་རྣམས་ཟླ་བ་བརྒྱད་པའི་བར་དུ་འུར་འདོན་བྱེད། ལྷ་བསང༌། རི་
ཁྲུས། རླུང་རྟ། ཆབ་ གཏོར། ཀླུ་གཏོར། ལན་ཆགས་གཏོར་མ། ཆ་ གསུམ་ གཏོར་
མ། ནོར་ལྷ་གསེར་འོད། བརྒྱད་སྟོང་པ། ཀླུ་འབུམ་རིགས། ཀླུ་དང་ས་བདག་གི་
སྤང་སྐོང་། གྲྭ་ཏོག་གསེར་གསུམ། བཀའ་ཐང་རིགས། རྒྱལ་བརྔན། ཁ་འབར་མ།
ལྷ་འདྲེ་ཁེངས་མདོས། མ་མོ་དང་དམ་སྲིའི་མདོས། གདུགས་དཀར། སྒྲོལ་མ། མ་
ཎི་ སྤྱན་ དབྱེ། ལམ་ འཕྲང་ དང༌ ཟམ་ བཟོ། རི་རྒྱ། ཀླུང་ རྒྱ་ བསྡམ། མཆོད་རྟེན་
བདག་ མེད་ ལ་ སྐུ་ དཀར་ གསོལ། ལྷ་ ཁང་ རྙིང་ པར་ རབ་ གནས་ བསྐྱར། རྟེན་
གསུམ་ཁྱད་པར་ཅན་ལ་མཆོད་འབུལ་བྱེད། དགེ་སློང་བཞི་སྡེས་བསྟན་པ་རྒྱས་
- 196 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཤིང་སེམས་ཅན་ལ་བདེ་སྐྱིད་འབྱུང་བའི་སྨོན་ལམ་འདེབས་པ་སོགས་མཛད་ན་
ལོ་ཕྱུགས་ལེགས་ཤིང་། སད་དང་སེར་བ་ཞི་བ་དང༌། ནད་མུག་མཚོན་གསུམ་ཞི་
བར་འགྱུར་བས་དེ་ལུགས་ཀྱི་མཆོག་དམན་ཀུན་གྱིས་ཐུགས་བཞག་མཛད་པ་
གལ་ཆེ་ཆེ། ཞེས་ཆོ་འཕྲུལ་ཟླ་བ་དང་པོའི་ཚེས་དགེ་བར་སྡེ་དགེ་ལྷུན་གྲུབ་སྟེང་
གི་རྒྱལ་ཁབ་ཆེན་པོ་དང་ཟུང་དུ་འབྲེལ་བའི་བླ་བྲང་ཕན་བདེ་གླིང་ནས་ཤཱཀྱའི་
དགེ་སློང་བྱམས་པ་དཔལ་ལྡན་ཆོས་སྐྱོང་གིས་ཕུལ་བ་དགེ། སརྦ་མངྒ་ལཾ། ཞེས་
དང༌། ངེད་རང་ནས་བུམ་གཏེར་ལྔ་བརྒྱར་ཉེ་བ་བཅོམ་ལྡན་འདས་ཀླུ་དབང་རྒྱལ་
པོའི་སྒོ་ནས་བསྒྲུབས་ཏེ་ཡུལ་ལྷ་གཞི་བདག་དང་མཚོ་དང་ཆུ་མིག་སོ་སོར་དགྲམ་
རྒྱུར་བྱས། ཟླ་བ་གཉིས་པའི་ཚེས་ལྔའི་ཉིན་མཚམས་གྲོལ་ཏེ། མགོན་ཁང་གཉིས་
སུ་བསྐང་བརྒྱ་གསུམ། དགྲ་ལྷའི་བསང་མཆོད་བཏང་། ལོ་གཏོར་བརྗེ་བ་དང༌།
ཕན་ བདེ་ བླ་ བྲང་ གི་ ཐུགས་ རྟེན་ རྣམས་ གསར་ བཟོ་ བྱས། ཀླུང་ རྟ་ བཙུགས།
འབུམ་ཚར་གཉིས་དང་མདོ་ཕྲན་རིགས་བསྒྲགས། དེ་ཉིན་མིའི་བདག་ཉིད་ཆེན་
པོ་ཁྲི་ཆེན་བླ་མར་ངེད་རང་གི་འདོད་དོན་ཞིག་ཡོད་པར་དམ་ཅན་རྒྱ་མཚོར་
གསོལ་བ་འདི་ལྟར་བཏབ་སྟེ། །
ཧཱུཾ་ བྷོ༔ དུས་གསུམ་རྒྱལ་བའི་ཐུགས་རྗེའི་གར་རོལ་ལས། །དམ་ཚིག་ཅན་གྱི་
དགྲ་ལྷ་མཐུ་རྩལ་ཅན། །འཁོར་ཚོགས་རྒྱ་མཚོ་ཡེ་ཤེས་ལེགས་གཟིགས་ཤིང༌། །
བསྟན་པ་བསྟན་འཛིན་བུ་བཞིན་སྐྱོང་བ་རྣམས། །དཔལ་ཆེན་ཧེ་རུ་ཀ་དང་རྡོར་
འཛིན་སྤྱིས། །བཀའ་བསྒོས་ཞལ་བཞེས་དམ་བཅས་བརྟན་པོ་ལྟར། །བདག་གི་
འདོད་པའི་དོན་འདི་སྒྲུབ་པ་དང༌། །ཕྱི་ནང་མི་མཐུན་ཉེར་འཚེ་རྟག་ཏུ་སྲུངས། །
ས་མཱ་ཡ་ཏིཥྛནྟུ། ཞེས་པ་སྙན་དར་ལ་བྲིས་ཏེ་ཕུལ། དོན་གྱི་ཞུ་འོས་གང་ཡོད་ཞུ་
- 197 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཡིག་ཞིག་བྱས་ནས་ཕྱག་མཛོད་ཆུང་བ་ལྷུན་གྲུབ་བསྟན་འཛིན་ཞབས་པད་དུ་
བཅར། ཚེས་བདུན་ནས་བཟུང་དཔལ་ས་སྐྱ་པ་ཆེན་པོའི་ཚོང་དཔོན། ངོར་བླ་བྲང་
ཁག་བཞིའི་དཔོན་གཉིས། བཀྲ་ཤིས་ལྷུན་པོ་བཅས་མངའ་ཞབས་ཀྱི་ཚོང་པ་
རྣམས་ལ་མཇལ་ཁ་བཏང་། སོ་སོའི་བཀའ་ཤོག་ལེ་ཚན་དང༌། ཐུམ་བུའི་རིགས་
རྣམས་དང༌། ཁོ་རང་དཔོན་གཉེར་རང་རང་གི་མཇལ་དར་རིགས་རྣམས་བླངས།
དབུས་གཙང་གི་གནས་ཚུལ་ཞིབ་རྒྱས་མཉན་པ་ན་སྙན་མི་སྙན་མང་དུ་མཆིས།
གཞན་ཡང་སྒེར་པ་ལས་འགྲོ་བ་ངོར་པ། བཀྲ་ཤིས་ལྷུན་པོ་བཅས་མི་བརྒྱ་དང་
དྲུག་ཅུ་སྐོར་མཇལ་དུ་བྱུང་བར་སོ་སོའི་མཇལ་དར་དང་བསྟུན་པའི་བཞུགས་
གྲལ། ཟུར་ གསོས། གནང་ ཆ་ རྒྱས་ པར་ བགྱིས། སྡེ་ དགེ་ བླ་བྲང་ ཁག་ ཏུ་ ཞལ་
བསྐུལ་ཞུས་ཏེ། མདོར་འདི་ལོ་སྔ་མགྱོགས་སུ་བཏེག་ན་ལེགས་ཚུལ་ཞུས་ནས་
བཅའ་གཞི་བསྒྲིགས། ཚེས་བཅུ་བཞིའི་ཉིན་རྒྱལ་བ་ཀརྨ་པ་ཞྭ་དམར་པ་སྤྲུལ་པའི་
སྐུ་དང་སི་ཏུ་སྐུ་ཞབས་ལྷན་རྒྱས་རྒྱལ་ཁབ་ཆེན་པོ་ཕོ་བྲང་ལྷུན་གྲུབ་སྟེང་དུ་སྤྱན་
དྲངས་ནས་ཕེབས་རྒྱུར་ཡོན་མཆོད་ཟུང་ནས་ཆིབས་བསུ་དང་། ཕོ་བྲང་སྟེང་ནས་
དར་འཕྱར་དུང་འབུད་སོགས་ཞྭ་དམར་སྤྲུལ་སྐུ་རིན་པོ་ཆེར་བཀུར་སྟི་ཞེ་ས་གང་
ཅིར་དགོས་པ་བཅས་བསྒྲུབས། བཀྲ་ཤིས་རྒྱ་མཚོ་ཅན་དུ་བཞུགས་མལ་མཛད་
སོང་བར་དེ་གར་ཇ་ཞུས་དང༌། གསོལ་ཆས་ཀྱི་རིགས་ཕུལ། ཚེས་བཅོ་ལྔའི་ཉིན་
ངེད་རང་གིས་ཕན་གླིང་བླ་བྲང་དུ་སྤོས་སྣ་དང་། དར་འཕྱར་དུང་འབུད་འོས་བབ་
དང་བསྟུན་ཏེ་གདན་དྲངས། ཁྲི་ཐོག་ཏུ་ཕེབས་འཕྲལ་ངེད་ནས་མཇལ་དར་ཕུལ་
ཞིང་བྱིན་རླབས་ཞུས། ཚུར་ཡང་དར་ཁ་སོགས་བཀའ་དྲིན་སྩལ། དེ་འཕྲལ་སི་ཏུ་
སྐུ་ཞབས་སུ་མཇལ་དར་དང་ ཕྱག་འབུལ་སོགས་རང་ཉིད་ཁེངས་པ་སྤངས་ཏེ་
- 198 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གུས་པ་ཆེ་བར་ཞུས། ཚུར་ཡང་དར་ཁ་གནང་བ་ཕྱག་ལན་སོགས་བོད་ཀྱི་གྲྭ་ས་
ཆེན་པོའི་ལུགས་སུ་ཕན་ཚུན་ཆེ་བཀུར་གནང་ཐོག །བདག་ཉིད་ལའང་དམ་པ་དེ་
དག་སྐུ་ལྷན་རྒྱས་ཀྱིས་གངས་ལྗོངས་ནས་མདོ་ཁམས་སུ་ཆིབས་སྒྱུར་གནང་བའི་
གནང་ཆ་བཀའ་དྲིན་ཆེ་སྐྱོང་འདི་ལྟར་གནང་སྟེ། ཡོངས་ཀྱི་བསྟན་པའི་གསལ་
བྱེད་རྣམ་འདྲེན་བླ་མ་མཆོག་གི་ཞབས་དྲུང་དུ། ད་ལན། ཞྭ་དམར་མཆོག་སྤྲུལ་
རིན་པོ་ཆེ་དང་ངེད་དཔོན་སློབ་ཐུན་མོང་ནས་དངོས་མཇལ་སྐལ་བཟང་གི་དགའ་
སྟོན་ལ་སྤྱོད་པའི་ལེགས་སྐྱེས་འབུལ་ནོད་མཚོན་བྱེད་ཙམ་དུ། ལྷ་རྫས་ཀུནྡའི་
མདོག་ཅན། ཚེ་དཔག་མེད་གསེར་སྐུ། སྐུ་གཟན་འགན་སྦྱར། སྐུ་སྟོད། སྐུ་ཤམ།
ཞབས་ཆག །ཨ་ག་རུ་འབའ་ཞིག་སྡོང་པོ། རིན་ཆེན་དང་པོ་ཞོ་འཁོར་ཉེར་ལྔ།
རིན་ཆེན་གཉིས་པ་སྲང་འཁོར་ལྔ་བཅུ། མཛོད་གོས་ངུར་ཁ་སྤྲིན་རིས་ཡུག །གོས་
བཱ་གསི་དམར་པོ་ཡུག །ཕྲུག་དམར་བུབས། མགོ་སྣམ་སེར་པོ་གོས་འདང་། ནམ་
ཐང་ ། དར་ ཁྲ་ ཡུག །ཆིབས་ དགེ་ རྒྱས་ སྨྱུ་གུ། ཆིབས་ རོལ་ གཉིས་ བཅས་ རྟ་
གསུམ། དྲེའུ་གཉིས། ཀ་ཤི་ཀའི་རས་དཀར་ཡུག་རིང་བཅས་འབུལ་ལམ་ཞུས་པ་
སརྦ་མངྒ་ལཾ། ཞེས་དང༌། གསོལ་ཇའི་ཐོག་སྐུ་དྲུང་གྲྭ་ཚང་རྣམས་ནས་ཇ་མཆོད་
ཞིག་མཛད་སོང་བ་གསུང་གྲྭ་བཟང་ཞིང་དང་བ་འདྲེན་པ་མཆིས། དབུས་གཙང་
གི་གསུང་གླེང་སྐབས་སུ་གང་བབ་ཞིག་གི་སྟེང་གསོལ་སྟོན་རྒྱས་པ་དང༌། དེ་ཐོག་
བདག་ཅག་ནས་ཀྱང་སྐྱབས་མགོན་དམ་པ་ཞྭ་དམར་ཡོངས་འཛིན་རིན་པོ་ཆེའི་སྐུ་
ཞབས་སུ་ལེགས་འབུལ་མཚོན་བྱེད་ཙམ་དུ་འདི་ལྟ་སྟེ། རྒྱལ་བ་ཀུན་གྱི་ཐུགས་
རྗེའི་མཚོ་ཆེན་ལས། །ལེགས་འོངས་འགྲོ་བའི་མགོན་གྱུར་པད་དཀར་འཆང་། །
གང་དེའི་ཟློས་གར་བསྟན་འཛིན་ཀརྨ་པའི། །ཕྲིན་ལས་དབང་སྒྱུར་ཞྭ་དམར་ཆོས་
- 199 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཀྱི་རྗེ། །དྲེགས་ལྡན་གཙུག་གི་ནོར་བུས་འདུད་པའི་གནས། །ཞབས་ཟུར་དྲི་མེད་
ཨུཏྤལ་ གྱིས་ བཀོད་པའི། །རིན་ཆེན་སྣ་ལྔ་ལས་གྲུབ་ མི་འགྱུར་ཁྲི། །འཇིགས་
བྲལ་གདོང་ལྔས་བཏེག་པ་གང་དེའི་དྲུང༌། །ཞུ་གསོལ། གྲངས་མེད་བསྐལ་པའི་
ཚོགས་གཉིས་ས་མུ་དྲ། །སྨོན་ལམ་བཙན་པོའི་ས་འཛིན་གྱིས་བསྲུབས་ཚེ། །དགེ་
ལེགས་མཚན་གྱི་སྣང་བ་མི་ཟད་གཏེར། །བསྟན་འགྲོའི་དཔལ་མགོན་ཉིན་མོར་
བྱེད་པ་གང༌། །རྒྱལ་བསྟན་ལྷ་ལམ་ཡངས་པོར་ལེགས་འཕགས་པར། །མི་མཐུན་
མུན་པའི་དཔུང་ལས་རྣམ་རྒྱལ་ཏེ། །མཁྱེན་བརྩེའི་དཀྱིལ་འཁོར་རྒྱས་པའི་འོད་
སྟོང་གི །གངས་ཅན་པདྨོའི་དགའ་ཚལ་ཅིས་མ་བཞད། །སླར་ཡང་མདོ་ཁམས་སྐྱེ་
དགུའི་ སྨན་ ཡོན་ དུ། །རྗེས་ སུ་ དགོངས་ པའི་ ཐུགས་ རྗེའི་ ཤིང་ རྟ་ ལ། །ཉེར་
བཞུགས་རྒྱལ་བའི་སྲས་ཀྱི་སྤྱོད་བཟང་གིས། །འགྲོ་ཀུན་ལེགས་པར་སྐྱོང་འདི་ངོ་
མཚར་ རྨད། །གཞལ་དཀའི་བཀའ་དྲིན་གསོབ་ཕྱིར་མཎྜལ་རྟེན། །དངོས་ རྫས་
ཉུང་ངུ་འདིས་མཚོན་དགེ་བའི་ཚོགས། །ཛམ་གསེར་འདྲས་ཞིང་འདི་ཡོངས་བཀང་
སྟེ། །སྒོ་གསུམ་དང་སྤྲོའི་ཕྱག་དང་བཅས་ཏེ་ཕུལ། །ཞེས་མཆོད་བརྗོད་ཅུང་ཟད་
ཀྱིས་མདུན་བསུ་བའི་གླེང་བ། སྐྱབས་གནས་དམ་པ་ཉིད་གནམ་ལོ་གསར་ཚེས་
འདིའི་དུས་ཚོད་བཟང་པོ་ལ་རྒྱལ་ཁབ་ཆེན་པོ་ལྷུན་གྲུབ་སྟེང་གི་ཕོ་བྲང་ཆེན་པོ་
འདིར་བསྟན་པ་ རིན་པོ་ཆེ་སྤྱི་དང་བྱེ་བྲག་བཅས་ཀྱི་སྦྱིན་བདག་མི་རྗེ་ཆོས་ཀྱི་
རྒྱལ་པོ་སྟོབས་ཀྱི་འཁོར་ལོ་སྒྱུར་བ་ཆེན་པོ་ཀུན་དགའ་ཕྲིན་ལས་རྒྱ་མཚོ་ཞེས་པ་
བཀའ་དྲིན་གཞལ་དུ་མ་མཆིས་པ་དེ་ཉིད་དང་། ཡོན་མཆོད་ཞལ་འཛོམ་གྱི་ཐོག་
རྟེན་འབྲེལ་བཀྲ་ཤིས་སྨོན་ལམ་ཕུན་སུམ་ཚོགས་པ་བསྒྲུབ་སླད་དུ་སྐུ་ཕྱག་ཕེབས་
པའི་སྐབས་འདིར་ཁོ་བོ་དགེ་སྦྱོང་རྒན་པོའང་བསྟན་པ་རིན་པོ་ཆེ་གང་ལ་ཡང་
- 200 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དད་ཅིང་འདུན་པའི་ལྷག་བསམ་མི་དམན་གཤིས། དེང་བླ་བྲང་འདི་ཉིད་དུའང་
དམ་པ་ཉིད་སྤྱན་འདྲེན་ཞུ་བའི་སྤོབས་པ་བགྱིས་བཞིན་ཕེབས་ཐུབ་པ་ཤིན་ཏུ་
ཐུགས་རྗེ་ཆེ་ཞིང་། ཁོ་བོ་ཅག་ནས་གསོལ་ཞབས་འབུལ་བ་སོགས་གང་ས་ནས་
འབྱོར་ཚོགས་དབེན་རུང༌། ལྷག་པའི་བསམ་པས་ཀུན་ནས་བསླངས་པར་གནས་
སྐབས་ཐམས་ཅད་དུ་ཐུགས་བརྩེ་བ་ཆེན་པོས་རྗེས་སུ་འཛིན་པ་ཞུ་བའི་མཎྜལ་
མཚོན་བྱེད་ཙམ་དུ། །
ཐོག་མར་བཀྲ་ཤིས་པའི་ཁ་བཏགས་དཀར་པོ་ཆེ་ལེགས་རྟགས་བརྒྱད་ཀྱི་རེ་
ཁཱས་མཛེས་ པ། སྐུ་རྟེན་ སྟོན་ པའི་ སྐུ་བརྙན། གསུང་རྟེན་ ཚེ་ དཔག་མེད་མདོ།
ཆོས་དུང༌། ཐུགས་རྟེན་དངུལ་དཀར་མེ་ལོང་། ཕྱག་དྲིལ་ཐེག་ཆེན་སྤུས་ལེགས།
སྦུབ་ཆལ་ སྤུས་ལེགས། སིལ་སྙན་སྤུས་ལེགས། གསེར་སྲང་གང༌། དངུལ་སྲང་
བརྒྱ། སྨན་ ཡུག །ལིང་ ཡུག །གོས་ ཆེན་ གསེར་ འབྲུག་ ཅན་ ཡུག ། གོས་ འཇམ་
ཡུག །རྒྱ་ཟམ་སྔོན་པོ་ཡུག །ལྗང་གུ་ཡུག །དམར་པོ་ཡུག །སྨུག་པོ་ཡུག །ནག་པོ་
ཡུག །སེར་ པོ་ ཡུག །ཀ་ རས་ ཡུག །ཞལ་ དཀར་ སྟེགས་ བཅས། པང་ ཁེབས།
གསོལ་ མདོང༌ ། སྐྱོགས་ དཀར། ཟོ་བཀྲ། ཝ་ ལྤགས། སྦེ་ ལྤགས། སྲམ་ལྤགས།
གུང་ལྤགས། གཡི་ལྤགས། གསའ་ལྤགས། སྤྱང་ལྤགས། སྟག་ལྤགས། ཇ་འཁོར་
དྲུག་གཅིག །ཆིབས་པ་གཉིས། དྲེའུ་གཅིག །མཛོ་གཉིས། གཡག་གཉིས་བཅས་
རྣམ་གྲངས་བརྒྱ་དང་ལྔ་བཅུ་ང་གཅིག་འབུལ་ལམ་ཞུས་ཤིང་སླར་ཡང་གསོལ་པ།
ལྷག་བསམ་སྤྲིན་ལས་ཕྱུང་བའི་ལེགས་བྱས་ཆར། །ཕན་བདེའི་ལོ་ཐོག་འབྲས་བུ་
སྨིན་ བགྱིས་ཏེ། །བསྟན་ འགྲོའི་ རྒུད་ པ་ སེལ་ བའི་ བྱེད་ པོ་ རུ། །ཡོངས་འཛིན་
མཆོག་ཁྱོད་བསྐལ་བརྒྱར་ཞབས་བརྟན་ཤོག །ཅེས་དང༌། སི་ཏུ་རིན་པོ་ཆེའི་སྐུ་
- 201 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཞབས་སུའང་འདི་ལྟ་ སྟེ། བསྐལ་པ་དུ་མར་རབ་བསགས་ཚོགས་ཟུང་གིས། །
མངོན་པར་བསྐྲུན་པ་གང་འཚམ་སྤྲུལ་པའི་གར། །གཙུག་ལག་རབ་འབྱམས་ཆོས་
ཀྱི་སྣང་བྱེད་གང༌། །སྐྱེ་དགུའི་དཔལ་དུ་རྟག་པར་རྒྱལ་གྱུར་ཅིག །ངག་དབང་
གཞོན་ནུའི་བྱིན་རླབས་མཛུབ་རྩེ་ཡིས། །ཡོངས་ཕྱེ་ངོ་མཚར་གཏམ་གྱི་འབྱུང་སྒོ་
ནས། །བློ་གསལ་ཚོགས་སུ་ལེགས་བཤད་ཆོས་ ཀྱི་དབྱངས། །ཀུན་དགའ་ སར་
བའི་ རོ་ ལྡན་ ཅི་ ཡང་ འཇོ། །རིང་ནས་སྦྱངས་ པས་ ལེགས་ བསྐྱེད་ མཁྱེན་ པའི་
མཐའ། །དཔག་ཡས་ཤེས་བྱའི་ཚོགས་དང་མཉམ་དུ་ཡང༌། །གཅིག་ཏུ་འགྲོ་ལ་
ཕན་པའི་ཕྱིར་གཞོལ་བ། །ཡང་དག་སྙིང་རྗེ་ཆེ་དང་ལྷན་ཅིག་མཉན། །ཐ་དད་
ཡིད་ཅན་མངོན་འདོད་ཕྱོགས་ཉིད་དུ། །ཡོན་ཏན་ཡོངས་འདུའི་ཡལ་ག་བརྐྱངས་
པ་ལས། །ཕན་འདོགས་བླ་ན་མེད་པའི་སྙེ་མ་དག །འཛད་མེད་ལྷུན་གྲུབ་འབྱིན་
ལ་རྗེས་སུ་རང༌། །རྣམ་དཀར་མཛད་པ་རྨད་བྱུང་ཕྲེང་བ་ཡི། །སྣང་བ་དམ་པས་
ཕྱོགས་མཐའ་གཞལ་བ་ལ། །སྲས་བཅས་རྒྱལ་བ་གཏིང་ནས་འཛུམ་ཤོར་བའི། །
གད་མོ་སྭ་སྟིའི་དབྱངས་སུ་དགོད་པ་སྙམ། །གང་དག་སྨྲ་བ་མཁས་པས་བསྔགས་
འོས་པ། །གང་གི་བགྲོད་བྱེད་རྩལ་ལག་འཚོ་བ་དག །གང་དུ་རྣམ་པར་བཀོད་
བྱས་རིན་ཆེན་ཁྲི། །གང་དག་འགྲོ་བས་བཏུད་པ་དེ་དྲུང་དུ། །དེང་འདིར་ཐུབ་པ་
ཆེན་པོའི་ཞལ་ལུང་གི །ལེགས་བྲིས་བཏུང་བ་སྐལ་བཟང་སྙིམ་པ་ན། །ཐིགས་
པས་ལྷུང་བའི་དགེ་སྦྱོང་རྒན་བུ་ཡིས། །དགའ་བ་སར་པའི་མཆིད་དུ་འདི་སྐད་
གསོལ། །དེང་དུས་འགྲོ་བའི་དཔལ་མགོན་དམ་པ་ཉིད་བོད་ཡུལ་དབུས་སུ་
ཆིབས་ཀྱི་ཁ་ལོ་སྒྱུར་བ། ཇི་ ལྟར་བཞེད་དོན་མཐའ་དག་བསྒྲུབས་ནས་འདིར་
གེགས་ བྲལ་དུ་ལེགས་ པར་ ཕེབས་ པ་ དང༌ ། ཡོན་མཆོད་ ཞལ་འཛོམ་ གྱི་རྟེན་
- 202 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
འབྲེལ་ཕུན་སུམ་ཚོགས་པའི་སྐབས་སུ། བདག་ཅག་ནས་ཀྱང་ལེགས་སོའི་དགའ་
སྟོན་འབུལ་བའི་མཚོན་བྱེད་དུ་བཀྲ་ཤིས་པའི་ཁ་བཏགས། སྟོན་པའི་གསེར་སྐུ།
གསེར་ཞོ་བཅུ། དངུལ་སྲང་ལྔ་བཅུ། ཧོར་སྦུབ། སྨན་ཡུག །ལིང་ཡུག །གོས་ཡུག་
བཟང་ བ་ གཅིག །ཡང་ གོས་ཡུག་གཅིག །རྒྱ་ཟམ་སྔོན་པོ་ཡུག །ལྗང་གུ་ཡུག །
དམར་ པོ་ ཡུག །སྨུག་ པོ་ ཡུག ། ནག་ པོ་ ཡུག །སེར་ པོ་ ཡུག། ཀ་ རས་ ཡུག །ཝ་
ལྤགས། སྲམ་ ལྤགས། གཡི་ ལྤགས། གུང་ ལྤགས། སྤྱང་ ལྤགས། གཟིག་ ལྤགས།
དུ་དཀར་ཀོ་དྲ། ཆིབས་གཉིས། དྲེའུ་གཅིག །མཛོ་གཉིས། གཡག་གཉིས་བཅས་
འབུལ་བ་ལགས། ཞེས་དང༌། ཞབས་ཕྱི་སྐུ་དྲུང་དྲག་ཞན་ལ་སོ་སོར་འོས་བབ་
གང་ཡོད་ཕུལ་ཞིང་། དེ་དག་གི་སྐབས་སུ་ཡུལ་གཞི་བཟང་བ་བཅས་རྟེན་འབྲེལ་
ལེགས་ལམ་ཕུན་སུམ་ཚོགས་པར་གྱུར་ཅིང་། ཡོངས་འཛིན་དམ་པ་སྤྲུལ་སྐུ་དེ་
ཉིད་སྔོན་གོམས་བག་ཆགས་བཟང་པོའི་སྟོབས་ཀྱིས་འཁྲུངས་ས་ལེགས་པ་དང༌།
དགུང་གྲངས་བདུན་ཙམ་ཡིན་འདུག་ཀྱང་ངོ་མཚར་ཆེ་ཞིང་དད་པའི་ཞིང་ས་ཆེན་
པོར་འདུག །གཞན་ཡང་བར་སྐབས་དེ་དག་ཏུ་བྱང་རིགས་ཀྱི་དཔོན་ཁག །ཧོར་
གྱི་དཔོན་ཁག །གྲུབ་མཐའ་སོ་སོའི་བླ་མ་ཁག་དང༌། གླིང་དང་ཇའི་སང་མངའ་
ཞབས་ནས་ཁྲམ་པ་ཁ་ཤས་ཀྱིས་ཇག་བྱས་པས། སྒ་ཁྲི་འདུའི་ཚང་པའི་མི་བསད།
ནོར་འཕྲོག་པའི་དོན་ལ་དོ་དམ་དང༌། ལྕགས་མདུད་བཅས་ཀྱི་མི་སྣ་རྣམས་ལ་
དབང༌། དད་རྟེན། སྟོན་མོ། ཟུར་ཆས། གནང་སྦྱིན་རྒྱ་ཆེར་བྱས་ཏེ་རང་རང་གི་
ཡུལ་དུ་རྫོང་བརྡར་བྱས། རྒྱ་གར་འཕགས་ཡུལ་གྱི་ཨ་ཙ་ར་རཱ་ཛ་རཾ་པཎྜི་ཏ་བཅས་
ཨ་ཙ་ར་མང་བ་དང༌། བལ་པོ་བཅས་ལ་གསེར་དངུལ་དང༌། གོས་ལྷམ་སོགས་
ཀྱི་བྱ་དགའ་བགྱིས། རྒྱའི་མི་སྣ་ཁ་ཤས་བྱུང་བར་དད་རྟེན་དང་སྟེར་སྦྱིན་བྱས།
- 203 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མཆོག་གསུམ་གྱི་ལུང་ལྟར་མདོར་འགྲོན་པོ་རྣམས་བཏེག །ཁྲི་ཆེན་བླ་མ་ཅུང་ཟད་
སྐུ་ལུས་ཉོག་པར་རྐྱེན་སེལ་ཡི་དམ་ལྷའི་རྗེས་གནང་གི་རིགས་དང༌། ཚེ་སྒྲུབ་
རིགས་བརྒྱ་ཚར་ མང་ ཙམ་ ཕུལ། ཞྭ་དམར་ སྤྲུལ་སྐུ་དཔལ་སྤུངས་ སུ་ སྐུ་ཕྱག་
ཕེབས་རྒྱུར་ཡོན་མཆོད་ཟུང་ནས་ཆིབས་སྐྱེལ་བ་བཏང་། སི་ཏུ་རིན་པོ་ཆེ་གསོལ་
སྨན་འབུལ་དགོས་པའི་སྟབས་རེ་ཞིག་གདན་འཇགས་པར་མཛད་སོང་། བཀྲ་
ཤིས་ལྟེམ་ཕོ་བྲང་དུ་ལྕམ་སྲིང་སྐུ་ཞབས་སོགས་ནས་ངོས་ལ་འོང་དགོས་ཚུལ་
བཀའ་ཕེབས་ཡང་ཡང་མཛད་རུང་ངེད་རང་གི་བྲེལ་བའི་སྟབས་སུ་མ་ཟད། ཆོས་
རྒྱལ་བླ་མ་ཁྲི་ཆེན་སྐུ་ལུས་ཀྱི་བརྟག་དཔྱད་ཞིབ་པ་ཞིག་མ་བྱུང་བར་སོ་སོར་རེ་
ཞིག་བཅར་མི་དགོས་པའི་ཁྲོལ་ཆ་ཞུས། དེ་མཚམས་གོ་འཇོ་སྡེ་པའི་མི་འགྲིམ་
འགའི་ཁ་སྐད་ལ། དབུས་གཙང་དུ་སྔོན་གྱི་གཟིར་བ་འཁོད་འཇགས་འདྲ་མོའི་
གཏམ་ཞིག་ཐོས་པ་དང༌། དེའི་སྔོན་ནས་རྨི་ལམ་ཞིག་ཏུ་ངེད་རང་པོ་ཏ་ལའི་ཞོལ་
གྱི་ཁང་པ་ཞིག་ན་སླེབས་འདུག་པར་མི་ཞིག་ངེད་ཀྱི་རྩར་བྱུང་། དེ་འཕྲལ་པོ་ཏ་
ལའི་རྒྱབ་རི་དེ་སྔར་དང་མི་འདྲ་བའི་བྲག་རི་དཀར་པོ་གནམ་དུ་གཟེངས་པ་
མཆོད་རྟེན་གྱི་དབྱིབས་འདྲ་བ། སྦྲེང་ཚར་དུ་ཁོར་ཡུག་གིས་གྲིབ་ཀྱི་བར་ཐམས་
ཅད་སྨན་སྣ་ཚོགས་འདུག་པར་མི་དེ་ཤར་གྱི་འདི་དགྲ་ལྷའི་རྒྱལ་པོ་གདན་དུ་
བཞུགས་པ་འདྲ་བས་གཞན་ཐམས་ཅད་འདི་བཞིན་ཡིན་སོགས་བྲག་རི་རེ་རེར་
མིང་རྒྱལ་པོ་བློན་པོ་བཙུན་མོ་རིམ་གྲོ་པ་འབངས་འཁོར་ཡིན་ཚུལ་དང༌། གྲིབ་ཀྱི་
རྒྱབ་ནས་མཐོང་བའི་བྲག་དཀར་པོ་མདུང་རྩེ་འདྲ་བ་འདི་མཐའ་བརྟེན་དགྲ་ལྷ་
མདུང་རྩེ་དཀར་པོ་བྱ་བ་ཡིན་ཟེར་བ་བྱུང་བར་ངེད་རང་བསམ་པར་ཕྱི་ཉིན་སྡེ་
དགེ་ ཁྲི་ཆེན་བླ་མར་ སྐུ་ཚེའི་རྐྱེན་ སེལ་ གྱི་ དབང་ འགའ་ ཞིག་ དགོས་ པ་ དེར་
- 204 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བལྟའམ་སྙམ་སྟེ། ཡུལ་དབུས་གྱུར་འཆང་གི་སྐུ་ཆུས་ལ་ལྟ་བ་འདྲ། ཡང་ནུབ་
གཅིག་སྡེ་དགེའི་པར་ཁང་གསར་པར་རབ་གནས་བྱས་པས་ཡུལ་ཕྱོགས་ཐམས་
ཅད་དུ་ཆར་བཟང་པོ་འབབ་ཅིང་སྡེ་དགེའི་ས་ཕྱོགས་ཐམས་ཅད་དུ་ལོ་ཐོག་དཔག་
མེད་རྒྱས་པར་རྨིས། ཡང་མིའི་བདག་ཉིད་ཁྲི་ཆེན་བླ་མ་ལ་རང་གི་དོན་ཆེའི་ཞུ་ཆ་
འབུལ་ནུབས་ངོར་ཨེ་ཝཾ་ཆོས་ལྡན་དུ་སླེབས་འདུག་པས་ངོར་གྱི་ཡུལ་ཕྱོགས་དེར་
ཆར་ཆུ་དཀོན་ཚུལ་འདྲ་མོ་བརྗོད་འདུག་པས་ངེད་རང་ནས་མཆོག་གསུམ་དམ་
ཅན་རྒྱ་མཚོར་གསོལ་བ་བཏབ། ལྷ་བསང་དང་ཀླུ་གཏོར་ཞིག་བཏང་བས། ངོར་
ཨེ་ཝཾ་གྱི་ལུང་པའི་བྱང་རི་ནས་བཟུང་ནུབ་རྒྱུད། ལྷོའི་རྩེ་མོ་རི་བར་དང༌། ཤར་
ནས་བཟུང་རྩེ་མོ་རི་བར་རྣམས་སུ་སྨུག་ལང་དཀར་པོ་དར་དཀར་གྱི་ཡོལ་བ་འདྲ་
བ་ ཞིག་ འཁྲིགས། ནམ་མཁའ་ནས་ སྤྲིན་འཁྲིགས་ ཤིང་ ཆར་ ཡང་ འབབ་ སྙམ་
པ་དང༌། སྐྱེ་བོ་ཕོ་མོ་ཐམས་ཅད་ཀྱིས་ལོ་ཐོག་ལེགས་པོ་འོང༌། ཆར་འབབ་པ་
འདུག་ཟེར་ཞིང་ཡུལ་ཕྱོགས་དེ་དག་ཐམས་ཅད་དུ་ལོ་ཐོག་ཤིན་ཏུ་འབྲས་བུ་སྨིན་
པས་གང་བ་ཞིག་བྱུང་བ་རྨིས་པས་རང་གི་བསམ་དོན་གེགས་མེད་གྲུབ་ནས་སླར་
ཡང་ཨེ་ཝཾ་དུ་བསྟན་ཕན་ཞིག་འོང་བར་བསམ། དེའི་སྔ་དྲོ་རྒྱ་གར་གྱི་ཨ་ཙ་ར་རཱ་
ཛ་ རཾ་གྱིས་གོས་ཆེན་སྔོ་ནག་ཇུས་མ་ཁ་གང་ཕུལ་བྱུང་བའང་རྟེན་འབྲེལ་ལེགས་
པར་ཤར། ཞུ་ཆེན་བླ་མ་དང་རི་པ་བཤེས་གཉེན་དམ་ཆོས་པར་ངེད་རང་གི་རྣམ་
ཐར་རྟོགས་བརྗོད་བསྒྲིགས་གང་གྲུབ་དང༌། ཐོས་ཡིག་གླེགས་བམ་གྱི་ལུང་ཡང་
ཕུལ། དགེ་རྩེ་ཀུན་སྤངས་རི་པ་སྨན་རམས་པ་རྫ་ཞེ་ཆེམ་ནས་བྱོན་ཅིང་ཁོ་བོར་
བརྟན་བཞུགས་ཚུལ་དུ་བསྟོད་ཚིག་དང་མེ་ཏོག་རྟེན་འདི་ལྟར་མཆིས་ཏེ། སྲིད་
ཞིའི་གཙུག་རྒྱན་ལྷར་བཅས་འགྲོ་བ་ཡོངས་ཀྱི་སྐྱབས་མགོན་བསླུ་མེད་མཆོག་གི་
- 205 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཞབས་དྲུང་དུ། གུས་པའི་ཕྱག་དང་བཅས་ཏེ་ཡན་ལག་གི་འདུད་པ་བརྒྱ་སྟོང་སྔོན་
དུ་བཏང་སྟེ་ཞུ་གསོལ། དེང་ སྐུ་ཆེ་བའི་ཡོན་ཏན་ཅུང་ཞིག་བརྗོད་པའི་མདུན་
བསུས་ཏེ་མཎྜལ་གྱི་རྟེན་ཟང་ཟིང་གི་དངོས་པོ་བག་ཙམ་གྱིས་མཆོད་པར་སྤྲོ་ན།
ཐོག་མར་རྣམ་དཀར་ལེགས་བྱས་བཟང་པོའི་ལུས་ཅན་ཕན་བདེའི་དཔལ་ལ་སྤྱོད་
པའི་མཚོན་བྱེད་དུ་བཀྲ་ཤིས་པའི་ཁ་བཏགས། སྟོབས་བཅུ་ལྷུན་གྱིས་གྲུབ་ཅིང་
ཁྱད་དུ་འཕགས་པའི་ཡོན་ཏན་དུ་མ་དང་ལྡན་པའི་ཕྱིར་རིན་པོ་ཆེ་ཁྱུང་སྐྱུགས།
དབང་བཞི་རང་ལ་རྫོགས་ཤིང་ཤངས་ཀྱི་དབང་པོ་གསལ་བའི་མཚོན་བྱེད་དུ་པདྨ་
རཱ་གའི་དྲི་ཞིམ་གྱི་སྣོད་ཁྱད་མཚར། སྟོང་པ་ཉིད་སྙིང་རྗེ་ཟུང་དུ་འབྲེལ་ཞིང་འགྲོ་
བ་རྣམས་ལ་ཐུགས་རྗེ་རྒྱུན་ཆད་མེད་པའི་མཚོན་བྱེད་དུ་ཏིང་ཤགས་རྒྱ་ནག་མ་
ཁྱད་འཕགས། རྒྱལ་སྲིད་ཆོས་བཞིན་སྐྱོང་བའི་སྙན་གྲགས་སྲིད་རྩེར་ཁྱབ་པའི་
མཚོན་བྱེད་དུ་དུང་དཀར། རྫུ་འཕྲུལ་གྱི་རྐང་པ་བཞི་ལ་མངའ་བརྙེས་ཤིང་ལུས་
ཅན་ཐར་གླིང་དུ་འཁྲིད་པའི་མཚོན་བྱེད་དུ་ཆིབས་སྤུས་ལེགས། ཕྲིན་ལས་རྣམ་
བཞིས་ གང་ལ་གང་ འདུལ་དུ་འགྲོ་དོན་མཛད་པའི་མཚོན་བྱེད་དུ་ཟ་འོག་སྣ་
ཚོགས་ཀྱི་ག་ལ་ཏ། ཞབས་པད་རྡོ་རྗེ་ལྟར་བརྟན་ཅིང་ཆོས་ཀྱི་འཁོར་ལོ་རྟག་པར་
བསྐོར་བའི་མཚོན་བྱེད་དུ་རིན་ཆེན་གཉིས་པའི་དོང་རྩེ་གསུམ་ཕྲེང༌། ཆོས་སྲིད་ཀྱི་
འབྱོར་པ་ལ་དབང་སྒྱུར་ཞིང་ཟག་མེད་ཀྱི་བདུད་རྩི་ལ་ལོངས་སྤྱོད་པའི་མཚོན་
བྱེད་དུ་བཞེས་དཀར་བཅས་རྣམ་གྲངས་ཐེག་ཆེན་གྱི་གྲངས་ཕུལ་བས་དགྱེས་
ཞལ་སྟོན་ཟླ་ལྟར་དཀར་བའི་འཛུམ་གྱིས་དམན་པ་བདག་གཙོས་སྙིང་རྗེའི་ཡུལ་
གྱུར་རྣམས་བྱམས་བརྩེས་ལྷག་པར་བསྐྱང་བའི་བཀའ་དྲིན་ཞུ་ཞུ། ཞེས་པ་དང༌།
སྒོམ་ཉམས་ཀྱི་རྟོགས་པའི་ཤར་ཚུལ་གྱི་རིམ་པ་བསྡུས་ཙམ་གསུངས། ངེད་ནས་
-206-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཆོས་ འབྲེལ་ དང་ ཐེག་ཆེན་དྲིལ་ བུ་ བཅས་ གནང་ ཆ་ བཟབས་ པར་ཕུལ། གླིང་
ཉམ་ཕུའི་ལྷོ་པ་གཏེར་སྟོན་གྱི་ཐེ་ཚོམ་གྱི་དོགས་སེལ་དང༌། སླད་ཀྱི་དོན་སྒྲུབ་
ལུགས་ཇི་ལྟར་ལེགས་ཀྱི་ཡི་གེ་རྟེན་བཅས་འབྱོར་པར། འདོད་དོན་གང་ཡོད་བླ་
མ་མཁའ་འགྲོའི་དགོངས་པ་དང་བསྟུན་པའི་ ཞུ་ ལན་གསལ་བར་ཕུལ། དགེ་
དགོན་ཀ་ཕུ་ནས་ལྷ་ཁང་ཉམས་གསོས་རྟེན་གསེར་ཤོག་དང་ཚོན་གྱི་རིགས་ཇི་
ལྟར་དགོས་པ་དང༌། ཀར་རྒྱུད་བྱ་ཁྱུ་དགོན་པའི་གཙང་ཁང་གི་ལྷ་ཆེན་རྣམས་ཀྱི་
གཟུངས་གཞུག་བྱིན་རྟེན་སོགས་ཀྱང་ཕུལ། ཕོ་བྲང་ཆེན་པོའི་ནང་དུ་རང་རང་
ལས་ཀྱི་མྱོང་སྐལ་དུ་ལོངས་སྤྱོད་པའི་ནག་ཆེན་བཙོན་གྱི་རིགས་མཆིས་པ་རྣམས་
སྙིང་རྗེའི་བདག་ཉིད་ཆོས་རྒྱལ་ཆེན་པོར་སྙན་སྒྲོན་ཕུལ་ནས་ཐམས་ཅད་བཏང་སྟེ་
བདེ་ལ་བཀོད། སྔོན་དུ་ངེད་རང་གིས་དོན་གྲུབ་གླིང་དུ་གཙུག་ལག་ཁང་བཞེངས་
ཡོད་པའི་དཀར་ཆག་འདི་ལྟར་བཀོད་དེ། ༈ །
ཨོཾ་སྭསྟི་བི་ཛ་ཡནྟུ། གྲངས་མེད་བསྐལ་པར་ཚོགས་གཉིས་མཐར་སོན་བདུད་
སྡེ་ཡོངས་བཅོམ་འགྲོ་རྣམས་ཡང་དག་ལམ་བཀོད་སྐལ་བཟང་འདིར་བྱོན་སྟོན་པ་
རྫོགས་སངས་རྒྱས་རྣམས་དང་། །དེའི་གསུང་དྲི་མེད་ལུང་གི་བདག་ཉིད་ཆོས་ཕུང་
བརྒྱད་ཁྲི་བཞི་སྟོང་རྟོགས་པའི་སྙིང་པོ་དང་ལྡན་སྲིད་ཞིའི་འཇིགས་ལས་སྐྱོབ་པ་
དམ་པའི་ཆོས། །ངུར་སྨྲིག་གོས་འཛིན་ས་ཆེན་ཡོངས་ཁྱབ་བསྟན་འཛིན་འཕགས་
པ་ཟུང་བཞི་ཡ་བརྒྱད་དག་དང་ཐེག་ཆེན་རྒྱལ་སྲས་འདྲེན་པ་འཕགས་པའི་དགེ་
འདུན་ཆེ། །སྐྱབས་ཀྱི་མཆོག་གྱུར་མཚན་ཙམ་ཐོས་པས་འཁོར་བའི་དུཁ་མ་ལུས་
སྒྲོལ་མཛད་དཀོན་མཆོག་རིན་ཆེན་གསུམ་ལ་རྟག་ཏུ་གུས་པས་ཕྱག་འཚལ་ལོ། །
སྨོན་ལམ་བཙན་པོའི་ཤུགས་དྲག་ལུགས་བརྒྱའི་ཕན་བདེའི་ནོར་འཛིན་སྤྲུལ་པའི་
- 207 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རྒྱལ་ བློན་ སྤྱི། །མཁྱེན་རབ་ཤེས་བྱའི་དཀྱིལ་འཁོར་མཁའ་ལ་ རབ་ རྒྱས་ རྒྱལ་
བསྟན་གསལ་མཛད་རྒྱ་བོད་ལོ་པཎ་མཆོག །གངས་ཅན་སྐྱེ་དགུའི་མིག་གཅིག་
བརྩེ་ཆེན་ས་སྐྱ་པ་དང་རྗེ་བཙུན་ཨེ་ཝཾ་ཡི་གེའི་བདག །བཀའ་གདམས་སྲོལ་འབྱེད་
འཇམ་མགོན་ཙོང་ཁ་ པར་ བཅས་ བསྟན་ པ་ རིས་མེད་ ཚུལ་བཞིན་སྐྱོང་རྣམས་
བསྔགས། །མ་ རིག་ དྲུངས་ འབྱིན་ འཇམ་ པའི་ དབྱངས་ དང༌ ཚེ་ ཡི་ བར་ ཆད་
འཇིགས་སྐྱོབ་ ཚེ་དཔག་མེད་མགོན་དང༌། །སྲིད་ཞིའི་དགེ་ལེགས་ རང་ དབང་
འགུགས་བརྩོན་རིག་བྱེད་ལྷ་མོ་ལྷ་ཆེན་ཚོགས་བདག་འདོད་པའི་རྒྱལ། །འདོད་
དགུ་འཛད་མེད་གཏེར་གྱི་ཆར་འབེབས་དབུལ་བའི་གདུང་སེལ་ངལ་བསོས་པོ་
དང་རྨུགས་འཛིན་ནོར་རྒྱུན་མ། །བསྟན་དགྲའི་གཤེད་མ་རྡོ་རྗེ་གུར་དང་ཞིང་སྐྱོང་
དབང་པོས་བསྟན་པ་བསྟན་འཛིན་བུ་བཞིན་སྐྱོངས། །ཞེས་མཆོད་པར་བརྗོད་
ནས་བོད་ཆེན་གྱི་ལྗོངས་མདོ་ཁམས་སྟོད་སྨད་གཉིས་སུ་གྲགས་པ་ལས། མདོ་
སྟོད་ཀྱི་སའི་ཆ་དེ་ལའང་སྒ་ལྡན་སྐྱུར་གསུམ་དུ་གྲགས་པ་ལས། སྐྱུ་རའི་ཡུལ་དུ་
གཏོགས་པ་རྒྱལ་བ་འཇིག་རྟེན་མགོན་པོ་དང་བྱང་ཆུབ་སེམས་དཔའ་ཨ་སྐྱབས་
སོགས་སྐྱེས་ཆེན་དུ་མ་འཁྲུངས་ཤིང༌། ཁྱད་པར་དུ་འཇམ་དབྱངས་འཁོན་གྱི་
གདུང་རྒྱུད་བདག་ཉིད་ཆེན་པོ་རྒྱ་གར་པ་ཤེས་རབ་རྒྱལ་མཚན་གྱི་ཕྱག་གིས་
བཏབ་པའི་གནས། དཔལ་སྐྱེ་དགུ་དོན་གྲུབ་གླིང་ཞེས་གྲགས་པའི་དགོན་གནས་
དེ་ཉིད་དུ་སླར་ཡང་བདག་ཆེན་མཐུ་སྟོབས་དབང་ཕྱུག་གི་ཞབས་ཀྱིས་བཅགས་
ནས་དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོའི་སྐུ་བརྙན་མཐོང་བ་དོན་ལྡན་
བཞེངས་པར་མཛད། ཨ་གཉན་དམ་པའི་སྐུའི་དབོན་བརྒྱུད་ལས་དྲུང་ཆོས་རྗེ་
ཀུན་དགའ་རིན་ཆེན་པའི་དབོན་མོ་ཀུན་དགའ་མོ་ཞེས་བྱ་བ་ཡེ་ཤེས་ཀྱི་མཁའ་
- 208 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འགྲོ་མ་དེ་ཉིད་ལ་དྭའུའི་དཔོན་གྱི་རིགས་སྲས་སུ་གྱུར་པ་སྐུ་མདུན་གོང་མ་ཁྱད་
པར་ཅན་མཁས་ཤིང་གྲུབ་པ་ཐོབ་པ་རིམ་གྱིས་བྱོན་པ་དང༌། ཁྱད་པར་འཇམ་
མགོན་སངས་རྒྱས་ཕུན་ཚོགས། རྡོ་རྗེ་འཛིན་པ་བསྟན་འཛིན་ལྷུན་གྲུབ། འཇམ་
མགོན་བཀྲ་ཤིས་ལྷུན་གྲུབ་སོགས་མཁས་ཤིང་གྲུབ་པའི་གཙུག་རྒྱན་དུ་མས་བྱིན་
གྱིས་བརླབས་པའི་གནས་དེ་ཉིད་དུ་ཁོ་བོ་ཅག་ལའང་རང་ལོ་བཅུ་ཕྲག་གཉིས་
དང་ཉག་མ་དྲུག་ཏུ་སླེབས་པའི་སྐབས་སུ་ངོར་ཨེ་ཝཾ་ཆོས་ལྡན་དུ་རྨི་ལྟས་འགའ་
ཞིག་དང༌། དེ་རྒྱབ་རང་ལོ་ཉེར་བརྒྱད་ལོན་སྐབས་ཨེ་ཝཾ་པའི་དུས་མཆོད་རྟེན་དུ་
དྭའུའི་ཡུལ་ཕྱོགས་དེ་དག་ཏུ་འོངས་ཤིང༌། ཁྱད་པར་དགོན་དེ་ཉིད་དུ་ཐོག་མར་
སླེབས་པའི་ནུབ་མོར་ངོ་མཚར་བའི་རྨི་ལྟས་འགས་རྒྱུ་བྱས་པ་ལ་བརྟེན་རྒྱལ་བའི་
བསྟན་པ་རིན་པོ་ཆེ་དར་ཞིང་རྒྱས་པ་དང་། དེ་འཛིན་སྐྱེས་ཆེན་དམ་པ་རྣམས་སྐུ་
ཚེ་རིང་ཞིང་ཆོས་སྲིད་བརྟན་པ་དང༌། སྐྱེ་འགྲོ་སྤྱི་ལ་བསོད་ནམས་གསོག་པའི་
རྟེན་དུ་གཙུག་ལག་ཁང་བསམ་འགྲུབ་རྒྱ་མཚོ་ཞེས་གྲགས་པའི་གསར་དུ་བསྐྲུན་
པ་འདི་ཉིད་གླང་གི་ལོར་བཞེངས་འདོད་ཀྱི་བསམ་པས་དཀོན་མཆོག་གསུམ་ལ་
གསོལ་བ་བཏབ། དམ་ཅན་སྲུང་མ་རྣམས་ལ་ ཕྲིན་ལས་བཅོལ། སྣང་ཞིང་སྲིད་
པའི་དྲེགས་པ་སྡེ་བརྒྱད་ཀྱི་ཚོགས་ལ་བདེན་པའི་སྟོབས་བརྗོད་དེ་ཆོས་མཐུན་གྱི་
གྲོགས་སུ་བཅོལ་ནས་འགོ་བྱེད་དུ་མ་ཎི་བ་སངས་རྒྱས་ཕུན་ཚོགས་དང༌། ངེད་
རང་དགེ་བསྐུལ་ཡི་གེ་བཅས་བསྐུར་ཏེ་ཐོག་མར་འདན་གྱི་འབྲུ་ནང་དུ་ལྷ་ཤིང་
གཅོད་ པའི་ སྐོར་ ལ། ངེད་ རང་ གི་ཕྱག་མཛོད་ ནས་ ཇ། མར། ནས། དར་ གོས།
གཅན་གཟན་གྱི་ལྤགས་རིགས། རས་སོགས་དངོས་ཆས་ཀྱི་རིགས་ཇ་འཁོར་དྲུག་
ཅན་བརྒྱ་དང་ཉི་ཤུའི་རྩིས་ཀྱི་སྨར་ཟོང་ཕྱུང་སྟེ། གྲོགས་དན་གྱི་རིགས་ཇི་ལྟར་
- 209 -



1: མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དགོས་པ་ཨ་དྲན་དགེ་བཤེས་བསོད་ནམས་རྒྱལ་མཚན། འབྲུ་ཚེ་བྷོ་པ། མཁར་
མགོ་བ། ཤོགས་ བཞིའི་ རྒན་ པོ་ བཅས་ ཀྱིས་ བསྒྲུབས། ཁང་ ཤིང་ འདྲེན་ རྒྱུའི་
རིགས་རྣམས་འབྲུ་ནང་པ། བསེ་རུ། སྦ་ཞིག །རྒྱ་མ། ཤེལ་དཀར་མ། འབྲོང་པ།
ཝ་ཤུར་ཁག །ཀུ་ནང་པ། འདན་རྫོང་དམར་ཁོག །རིན་ཆེན་གླིང་པ། རྩེ་པ། དྭའུ་
སྟོད་ སྨད་ དང༌ ། རག་ ཉག །རག་ཤུལ། ཁྲི་ ལབ་ ཚུན་ གྱི་ བླ་ ཁག །དགོན་ སྡེ།
དཔོན་ཁག །ཡོན་བདག་ཕོ་མོ་ཐམས་ཅད་ནས་ཞལ་འདེབས་བྱུང་བ་ཇ་འཁོར་
དྲུག་སུམ་བརྒྱ་དང་སུམ་ཅུ་སོ་ལྔའི་རྒྱུ་རྫས་ལ་བརྟེན་ནས་ཐོག་མར་ཆོས་རྗེ་དཀོན་
མཆོག་རྒྱལ་མཚན་དང་། རྡོ་རྗེ་འཛིན་པ་ཉི་ཤུ་སྐོར་གྱིས་དཔལ་ཀྱེ་རྡོ་རྗེ་ལ་བརྟེན་
པའི་ས་ཆོག །དགེ་འདུན་ཡོངས་ཀྱིས་མགོན་པོར་གསོལ་བ། ཡུལ་ལྷ་གཞི་བདག་
རྣམས་ལ་བསང་མཆོད་འབུལ་བ་དང༌། འབྱུང་པོ་རྣམས་ལ་གཏོར་མ་སྦྱིན་པ།
རྒྱལ་བའི་གསུང་རབ་རིན་པོ་ཆེ་ཕྱོགས་བཅུའི་ཉེས་པ་ཞི་བའི་ཕྱིར་དམིགས་ཏེ་
བསྒྲགས་པ། གཞན་ཡང་ རིམ་ གྲོ་ གེགས་སེལ་ ཇི་ ལྟར་ དགོས་ པ་ ལེགས་ པར་
བསྒྲུབས། མ་ཎི་བའི་རོགས་སུ་གཙོ་བོར་དྲའུ་བླ་སྐུ་རྣམས་དང༌། བྱ་རྒོད་ལྷུན་
གྲུབ་རྒྱལ་མཚན། ཆོས་འཕེལ་ལྷུན་གྲུབ། ཁྲོམ་བཟང་བྱམས་པ་ཕུན་ཚོགས། རྟ་
མཁན་དགེ་སློང་སོགས་ཀྱིས་གཙོས་དད་ལྡན་ཤེས་ཡོད་ཐམས་ཅད་ཀྱིས་དོ་ཁུར་
བགྱིས་ཏེ་གཟའ་སྐར་དུས་སྦྱོར་བཟང་བའི་ཉིན་གཙུག་ལག་ཁང་གི་འགྲམ་བཏིང་
བ་ནས་བཟུང་སྤེན་རྒྱ་བར་གྱི་བྱ་བ་ཐམས་ཅད་མཐར་ཕྱིན། སླར་ཡང་འབྲུག་ལོ་
ཟླ་བ་གཉིས་པའི་ནང་དུ་ཆོས་རྒྱལ་ཆེན་པོར་དགོངས་གྲོལ་ཞུས་ནས་ངེད་རང་
རྡོ་ཁོ་མའི་ལྷ་ཁང་བཞེངས་དུས་ནས་ཡོད་པའི་དབུས་ཕྱོགས་ཀྱི་ལྷ་བཟོ་ཆོས་དར་
རྒྱས། འཛོམ་ཉག་ལྷ་བཟོ་བཅས་ཀྱིས་གཙོས་འཇིམ་བཟོ་བ་བཅུ་གསུམ་ཚོགས་
- 210 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ནས་གཙུག་ལག་ཁང་གསར་པར་འོས་བབ་ཀྱི་བཀོད་པ་དང༌། སྔར་བཞིན་ཡོན་
བདག་རྣམས་ལ་དགེ་བསྐུལ་བྱས་པར་གསེར་དངུལ་ཇ་དར་གོས་གསུམ་དངོས་
སྤྱད་གང་བཟང་གི་རིགས་དང་། རྟ་མཛོ་འབྲི་གཡག་སྤུས་ལེགས། ནས་མར་
བཅས་ཁྱོན་བསྡོམས་ཇ་ཐོག་ཏུ་ཕབ་པར་འཁོར་དྲུག་སྟོང་ཕྲག་གཅིག་དང་ལྔ་བརྒྱ་
བདུན་ཅུ་དོན་ལྔ་སྨར་རྩིས་སུ་བྱུང་བའི་ནང་ནས་འཁོར་དྲུག་སྟོང་ཕྲག་གཅིག་དང་
བརྒྱ་དང་བདུན་ཅུ་དོན་ལྔའི་དངོས་པོ་ལྷ་ཁང་བཞེངས་པའི་རྟེན་ལ་འགོ་བྱེད་ལས་
ཚན་རྣམས་ལ་རྩིས་སྤྱད། དེ་འཕྲོས་འཁོར་དྲུག་བཞི་བརྒྱ་འབབ་ངེས་ངེད་རང་
གིས་སྡེ་དགེ་ཕྱོགས་སུ་དགོས་ཆ་ལ་ཁྱེར་བའི་དབང་དུ་བྱས་ནས་དེར་ཞག་བཅུ་
བཞི་བསྡད་དེ། རྟེན་རྣམས་ཀྱི་གཟུངས་བཞུགས་འབུལ་བའི་ བཀོད་ པ་ དང༌ །
སྲོག་ཤིང་འཛུགས་པ་དང༌། འབུར་སྐུའི་སྐུ་ཚད་ཇི་ལྟར་དགོས་པ་དང་གཙང་ཁང་
ནང་གི་དུས་གསུམ་སངས་རྒྱས་གཙོ་བོར་བཞུགས་པའི་རྟེན་མཆོག་ཁྱད་པར་ཅན་
འདི་རྣམས་ཀྱི་ནང་དུ་གཟུངས་ཇི་ལྟར་བཞུགས་པའི་ཚུལ་ནི། སྐུའི་རྟེན་དུ་གསེར་
སྐུ། སངས་རྒྱས་བྱང་སེམས་ཡི་དམ་ལྷ་ཚོགས་ཀྱི་གསེར་སྐུའི་རིགས་སུམ་ཅུ་སོ་
གསུམ་དང༌། བླ་མ་གོང་མའི་གདུང་ཚ་བརྒྱ་ཕྲག་ལྷག་ཙམ་དང༌། ཐུབ་དབང་གི་
འཕེལ་ གདུང་ གཉིས། སངས་ རྒྱས་ འོད་ སྲུང་ གི་ འཕེལ་ གདུང་ གསུམ། འཇམ་
མགོན་བཀྲ་ཤིས་ ལྷུན་གྲུབ་ ཀྱི་ ཚེམས། གསུང་རྟེན་ མདོ་རྒྱུད་ ཀྱི་གླེགས་བམ་
གསེར་དངུལ་གྱིས་བྲིས་པ་དང༌། མཚལ་པར་བཅས་གླེགས་བམ་སུམ་ཅུ་སོ་ལྔ།
བླ་མ་བརྒྱུད་རིམ་བརྒྱ་ཕྲག་ལྷག་པ། རྒྱུད་སྡེ་བཞིའི་གཟུངས་བརྒྱ་ཕྲག་ལྷག་པ།
གཟུངས་ཆེན་སྡེ་ལྔ་བརྒྱ་ཕྲག་ཕྱེད་གཉིས། སངས་རྒྱས་ཀྱི་མཚན་འབུམ་བརྒྱ་ཕྲག་
ཕྱེད་གཉིས། ཆོས་སྲུང་གི་གཟུངས་བརྒྱ་ཕྲག །ཐུགས་རྟེན་བཀའ་གདམས་ལི་མ་
- 211 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
བདུན་དང༌། སཱཙྪ་ བརྒྱ་ ཕྲག །གཞན་ཡང་ བླ་ མ་ གོང་མའི་དབུ་ལོ། ན་བཟའ།
བདུད་རྩི་རིལ་བུའི་རིགས། རྒྱ་བོད་ཀྱི་གནས་ཆེན་ཁྱད་པར་ཅན་རྣམས་ཀྱི་ས་སྣ།
རྡོ་སྣ། རིན་པོ་ཆེ། སྨན་གྱི་རིགས། འབྲུ་སྣ་ཚོགས། ཤིང་འབྲས་ཀྱི་རིགས། དར་
ཟབ་ཀྱི་རིགས། རས་སྣ། ཇ་དང་ཀ་ར་སོགས་ཕོན་ཤིན་ཏུ་ཆེ་བ་དང༌། ཞབས་
བསྡམ་གནོད་སྦྱིན་འཁོར་ལོ་དང་ཚོགས་བདག་འཁོར་ལོ་སོགས་ཤིན་ཏུ་བཟབས་
པ་དང༌། བདག་གཞན་སེམས་ཅན་ཐམས་ཅད་ཀྱི་དོན་དུ་ཞི་རྒྱས་དབང་དྲག་གི་
འདོད་གསོལ་ཚར་དུ་མ་དང༌། སངས་རྒྱས་ཀླུའི་དབང་ཕྱུག་རྒྱལ་པོའི་བུམ་ཚར་
ལྔ། ཛམྦྷ་ལའི་ནོར་བུམ་ཚར་བཅུ་གསུམ། རྗེ་བཙུན་སེང་གེ་སྒྲའི་བུམ་གཏེར་ཚར་
བཅུ་གསུམ་བཅས་བྱིན་རླབས་ཀྱི་གཟི་འོད་འབར་བ་བཞུགས། འབུར་གྱི་རིམ་པ་
ཇི་ལྟར་བཞུགས་པ་དང་། གཙུག་ལག་ཁང་དངོས་གཞི་སྒོ་ཁང་བཅས་ཀྱི་ཞིང་
བཀོད་ཀྱི་རིམ་པ་ནི། དཀར་ཆག་དངུལ་དཀར་མེ་ལོང་གི་ནང་ན་བཞུགས་པ་དེར་
གཟིགས་པར་བྱའོ། །ཁྱམས་དངོས་གཞིའི་ལྡེབས་རིས་ཀྱི་ཞིང་བཀོད་སོགས་བྱས་
ནས་ལྷ་རིས་པ་ལྔ་བཅུས་འབྲི་རྒྱུར་བགྱིས་པས་རིམ་གྱིས་གེགས་མེད་དུ་ཡིད་ལ་
ཇི་ལྟར་འདོད་པ་བཞིན་གྲུབ་པའི་གནས་ཚུལ་བྱུང་ནས་སླར་ཡང་རབ་ཏུ་གནས་པ་
སོགས་ཀྱི་ཕྱིར་འབྲུག་ལོ་ཟླ་བ་གསུམ་པའི་ཉེར་དགུ་ལ་ཕོ་བྲང་ཆེན་པོ་ལྷུན་གྲུབ་
སྟེང་ནས་ངེད་རང་ཁུ་མཚན་བཏེག་སྟེ་དེར་འབྱོར་འཕྲལ་ནས་སླར་ཡང་སྦྱིན་
བདག་ཆེན་པོ་རྣམས་ཀྱིས་རྣམ་དཀར་ཞལ་འདེབས་དཔག་ཏུ་མེད་པ་མཛད་ནས་
ཁོ་བོ་ཅག་གིས་གཙོས་རྡོ་རྗེ་འཛིན་པ་རྣམས་ཀྱིས་དཔལ་ཀྱེ་རྡོ་རྗེའི་རྡུལ་ཚོན་གྱི་
དཀྱིལ་འཁོར་ཆེན་པོ་སྒྲུབ་ཅིང་མཆོད་པའི་སྒོ་ནས་རབ་ཏུ་གནས་པ་ཉིན་བདུན་
གྱི་བར་དུ་བྱས་ཤིང་། མཇུག་ཏུ་སྦྱིན་པའི་བདག་པོ་རྣམས་ཀྱི་དགེ་ཚོགས་ཆུད་མི་
-212 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཟ་བའི་ཕྱིར་བསྔོ་བ་སྨོན་ལམ་བཀྲ་ཤིས་ཀྱིས་མཐའ་བརྒྱན་པའི་བར་དུ་བགྱིས།
དམ་ཅན་སྲུང་མ་རྒྱ་མཚོའི་ཚོགས་ལའང་འདོད་དོན་གེགས་མེད་ལྷུན་གྲུབ་ཏུ་
བསྒྲུབས་པའི་ལེགས་གསོལ་གཏང་རག་གི་ཚོགས་རྒྱ་ཆེན་པོ་ཕུལ་ཏེ། རྒྱལ་བའི་
བསྟན་པ་ཡུན་རིང་དུ་གནས་པ་དང༌། གཙོ་བོར་རྒྱུ་སྦྱོར་བ། བྱ་བ་བྱེད་པ། ལག་
ལེན་པ། ཤིང་བཟོ་བ། ལྷ་བཟོ་བ། ལྕགས་མགར་བ། དཀའ་བ་ཁུར་ལེན་གྱིས་
ས་རྡོ་ཤིང་སོགས་སྐྱེལ་ཞིང་ཨར་པོ་གྲོགས་དན་བྱེད་པ་དང༌། ཁ་ཙམ་ཚིག་ཙམ་
གྱིས་ཀྱང་ཕན་བཏགས་ཤིང་ལྷག་བསམ་དཀར་པོས་རྗེས་སུ་ཡི་རང་བགྱིས་པའི་
འབྲེལ་ཐོགས་ཀྱི་སྦྱིན་པའི་བདག་པོ་རྣམས་ཀྱི་ཆོས་སྲིད་དབྱར་མཚོ་ལྟར་རྒྱས་པ་
དང༌། སྐྱེ་བ་ནས་ཚེ་རབས་ཐམས་ཅད་དུའང་དག་པའི་ལམ་ལ་འཇུག་ཅིང་མཐར་
ཐུག་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་དུ་བགྲོད་པ་དང༌། དེ་སྲིད་
རྣམ་པ་ཐམས་ཅད་དུ་ཆོས་སྐྱོང་བའི་སྲུང་མ་རྣམས་ཀྱང་འབྲལ་མེད་དུ་འགོ་ཞིང་
བསྲུང་བའི་བཀའ་བསྒོ་ཕྲིན་ལས་ལེགས་པར་བཅོལ་བ་ཡིན་པས་རྟེན་མཆོག་
ཁྱད་པར་ཅན་འདི་ཉིད་ལ་སླན་ཆད་ཀྱང་ཕྱག་དང་སྐོར་བ་བྱེད་པ་དང༌། ཡོ་བྱད་
འབུལ་ཞིང་བཀུར་སྟི་རིམ་གྲོ་ཕྱག་དར་སོགས་བགྱིས་པའི་ཕན་ཡོན་ནི། གསལ་
རྒྱལ་གྱིས་ཞུས་པའི་མདོ་དང༌། སྤྱན་རས་གཟིགས་ཀྱི་མདོ། རབ་གནས་ཀྱི་རྒྱུད།
གཞན་ཡང་སྙིང་རྗེ་པད་དཀར་དང༌། དད་པའི་སྟོབས་བསྐྱེད་པ། ཕྱག་རྒྱའི་མདོ།
ཀླུའི་རྒྱལ་པོ་རྒྱ་མཚོས་ཞུས་པ་ཆེ་བ། བྱང་ཆུབ་སེམས་དཔའི་སྡེ་སྣོད། དཀོན་
མཆོག་སྤྲིན། རིན་པོ་ཆེའི་ཕུང་པོའི་མདོ་སོགས་དང༌། རྒྱུད་སྡེ་རྣམས་ལས་ཀྱང་
མང་དུ་གསུངས་པ་རྣམས་ལ་སོ་སོར་གཟིགས་པར་མཛད་ཅིང་ངེས་ཤེས་ཁྱད་
པར་ཅན་བསྐྱེད་པར་མཛད་དུ་གསོལ། ཞེས་དཔལ་དོན་གྲུབ་གླིང་གི་གཙུག་ལག་
- 213 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཁང་ཆེན་པོ་བསམ་འགྲུབ་རྒྱ་མཚོའི་དཀར་ཆག་མཐོང་བ་དོན་ལྡན་འདི་ནི་རབ་
མྱོས་ཞེས་པ་ལྕགས་རྟ་ཟླ་བ་གསུམ་པའི་ཚེས་བཅུ་གསུམ་ཉི་མ་མེ་བཞིའི་འགྲུབ་
སྦྱོར་གྱི་ཉིན་སྡེ་དགེ་ལྷུན་གྲུབ་སྟེང་གི་རྒྱལ་ཁབ་ཆེན་པོ་དང་ཟུང་དུ་འབྲེལ་ཞིང་
དམ་པ་དུ་མའི་བསྟི་གནས་ཕན་གླིང་བླ་བྲང་དུ་ཤཱཀྱའི་དགེ་སློང་དཔལ་ལྡན་ཆོས་
སྐྱོང་གིས་སྦྱར་བ་དགེ་བར་གྱུར་ཅིག །སརྦ་མངྒ་ལཾ། །
ཞེས་དང༌། གད་ཐོག་ཨ་ཁམ་དང་བེ་རི་ཀརྨ་དགེ་ལེགས་བཅས་ཀྱིས་གཙོས་
མངའ་ ཞབས་ ཀྱི་ རྫོང་ དཔོན་ རྣམས་ ལའང་ ཚེ་ དབང་ བཀའ་ བསྒོ། དད་ རྟེན།
གནང་སྟེར་གང་དགོས་དང༌། གཞན་ཡང་རབ་ཏུ་བྱུང་བ་དང་ཆོས་སྦྱིན་ཁ་ཤས་
ཀྱང་བྱས། སྟོད་སྨད་ཀྱི་དད་ལྡན་རྣམས་ཀྱི་གཏོར་བསྔོ་འབུལ་སྐབས་དམིགས་
པའི་རྟེན་ལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་དང་བྲམ་གཟུགས་བཅས་སྐུ་
བརྙན་སྒྲོས་ལྡན་གྱི་པར་ལུགས་སུ་བླུགས་ཏེ་རབ་གནས་ཀྱི་བར་ལེགས་པར་གྲུབ་
པ་བགྱིས། ནག་པ་ཟླ་བའི་དུས་འཁོར་སྒྲུབ་མཆོད་ལའང་མཆོད་འབུལ། མང་ཇ།
དངུལ་འགྱེད། བསྔོ་རྟེན། འབུལ་ཆུང་བཟབས་པ་ཕུལ། ལྷུན་གྲུབ་སྟེང་གི་ཕོ་བྲང་
གསར་བཞེངས་ཀྱི་ཕྱོགས་མཚམས་སྟེང་འོག་དང་། བང་མཛོད་རྣམས་སུ་བརྟན་
གཡོའི་སྣོད་བཅུད་ཀྱི་དགེ་ལེགས་ཐམས་ཅད་བཀུག་སྟེ་འདོད་དགུའི་དཔལ་ཡོན་
མཐའ་དག་འབྱུང་ཕྱིར་གཏེར་དུ་སྦ་བར་མཛད་རྒྱུའི་ནོར་བུམ་གྱི་སྐོར་ལ། དམར་
པོ་སྐོར་གསུམ། ཛམ་དམར། ཛམ་སེར། ཛམ་ནག །དཀར་པོ་འབྲུག་ཞོན་ལྷ་ལྔ།
མགོན་དཀར་ཡིད་བཞིན་ནོར་བུ། ཀླུའི་དབང་ཕྱུག་རྒྱལ་པོ། རྗེ་བཙུན་སེང་གེ་སྒྲ།
རྒྱལ་པོ་ཆེན་པོ་རྣམ་ཐོས་སྲས་ཀྱི་སྐོར་དང༌། གཞན་ཡང་བཅོམ་ལྡན་འདས་མ་
གཙུག་ཏོར་གདུགས་དཀར་མོ་དང༌། འཇམ་དཔལ་གཤིན་རྗེ་གཤེད་ཀྱི་སྐོར། རྡོ་
-214-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རྗེ་ནག་པོ་ཆེན་པོ་གུར་གྱི་མགོན་པོ་དང༌། ཞིང་སྐྱོང་སྟོབས་འཕྲོག་དབང་པོ། ནོར་
སྐྱོང་དུར་ཁྲོད་བདག་པོ། ཌཱ་ཀི་མ་སེང་གེའི་གདོང་པ་ཅན་སོགས་ཀྱི་སྒོ་ནས་
བསྟན་པའི་སྦྱིན་བདག་ཆེན་པོ་རིགས་བརྒྱུད་དང་བཅས་པའི་སྐུ་ཚེ་ཆོས་སྲིད་
དཔལ་འབྱོར་མངའ་ཐང་ལོངས་སྤྱོད་དང་མངའ་འབངས་སུ་གཏོགས་པའི་དགོན་
སྡེ་ཡུལ་འབྲོག་གླིང་གསུམ་གྱི་མི་ནོར་རྫས་གསུམ་རྟག་ཏུ་བསྲུང་ཞིང་མི་མཐུན་
པའི་གཡུལ་ཐམས་ཅད་ལས་རྣམ་པར་རྒྱལ་བའི་ཕྱིར་དམ་པ་གོང་མའི་དགོངས་
པ་ལྟར་ལག་ལེན་ཡང་དག་པའི་སྒོ་ནས་བསྒྲུབས་ཏེ་ཆོས་རྒྱལ་ཆེན་པོའི་དགོངས་
བཞེད་ལྟར་སོ་སོར་བཞུགས་སུ་གསོལ། ཕུན་ཚོགས་ཁང་གསར་པའི་མཁན་ཆེན་
བསོད་ནམས་ལྷུན་གྲུབ་ཀྱི་རྣམ་ཐར་ཨེ་ཝཾ་པའི་གདན་རབས་ཁ་སྐོང་མཛོད་པ་
བསྟན་འཛིན་རྒྱ་མཚོས་དགོངས་བཞེད་ཟིན་བྲིས་སོར་བཞག་གི་ལུང་རྒྱུན་སྤེལ་
ཕྱིར་མཆོད་བརྗོད་གློ་ཀ་གཉིས་དང༌། ཅུང་ཟད་ཁ་སྐོང་དགོས་རིགས་ངེད་རང་
ནས་བགྱིས་ཏེ་ཁྲི་ཆེན་བླ་མར་པར་དུ་འཁོད་པའི་མགོ་འདྲེན་སྙན་འབུལ་ཞུས།
ལེགས་ཉེས་ཀྱི་བརྟག་པ་དགོས་ཚུལ་རྣམས་དང༌། དམིགས་ཡུལ་ཁ་ཤས་ལའང་
བྱང་འདབ་བསྔོ་སྨོན་སོགས་གང་དྲག་བགྱིས། སྲས་ལྕམ་སྲིང་ནས་འཛམ་ཐོག་ཕོ་
བྲང་གསར་བཞེངས་མཛད་པའི་ཐབ་གསོས་སུ་བཀྲས་བཏགས། དངུལ་སྲང་བཞི་
བཅུ། རྟ་ཕོ་བཅས་རྣམ་གྲངས་བཅུ་བདུན་མཚོན་བྱེད་འབུལ་བར་ཕྱག་མཛོད་ལྷུན་
གྲུབ་བསྟན་འཛིན་པ་བརྫངས། འགའ་ ཐག་ དབུ་ གདུགས་མཁན་པོའི་ སྐུ་ཚབ་
མགྲོན་གཉེར་ཅན་རྫ་པའི་ཁ་མཆུའི་དོན་དུ་འབྱོར་པར་ལུགས་གཉིས་ཀྱིས་སྐྱོང་
བསྟར་དང་རོགས་དན་བྱས། ས་ག་ཟླ་བའི་ཚེས་བཅུ་དགུའི་ཉིན་བཀྲ་ཤིས་ལྟེམ་
དུ་འོང་དགོས་ཚུལ་གྱི་བཀའ་ཤོག་ཕེབས་པར་སོང་། ཆོས་རྒྱལ་ཡུམ་སྲས་བཅས་
- 215 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལ་ངེད་རང་ནས་མཇལ་དར་དང་འབུལ་མཚོན་ཕྲན་བུ་ཕུལ། རིམ་གྱིས་ཡི་དམ་
ལྷའི་རྗེས་གནང་བཅུ་ཕྲག་གཉིས་ཙམ་དང་། ཚེ་སྒྲུབ་ལྕགས་སྡོང་ལུགས་བརྒྱ་ཚར་
རེ་རེ། བཅོ་ལྔའི་ཉིན་དགེ་བསྙེན་རྡོ་རྗེ་ཐོག་འབེབས་གཙོ་བོར་གྱུར་པའི་ཡུལ་
དེའི་ཟོ་དོར་རྣམས་ལ་བུམ་གཏེར་འཇུག་པ་དང༌། རི་ཁྲུས། ལྷ་བསང་། མགོན་ཁ་
ང་དུ་གཏོར་འབུལ། གཟིམས་ ཁང་སོ་སོར་མེ་ཏོག་འཐོར་བ་ སོགས་ ཇི་ ལྟར་
དགོས་པ་བསྒྲུབས། ཨ་སྒོ་གཅོད་པ་བླ་མས་འབུལ་བ་བཟབས་ཤིང་། གཅོད་
ཡུལ་ ཉམས་ ལེན་ གྱི་ འབེལ་ གཏམ་ བཟང་ བར་ གདའ། ཡབ་ཡུམ་རྣམས་ཀྱིས་
ཞབས་ཏོག་དང་གནང་སྦྱིན་གྱི་ཚོགས་ནི་ཁུ་སྟོན་བརྩོན་འགྲུས་གཡུང་དྲུང་གིས་ཇོ་
བོ་གདན་དྲངས་པའི་འདོད་ཡོན་དཔེ་ལྟར་ཇེ་ཟབ་འགྲོ་བར་མཆིས། སླར་ཡང་
ངེད་རང་ནས་འབུལ་བ་ ཕྱག་རྟེན་དང་བཅས་ཏེ་ཆོས་འཁོར་དཔོན་དགོན་གྱི་
བསྟན་དོན་དང༌། བཙོན་ཚུད་ཀྱི་རིགས་རྗེས་མ་རྣམས་ཀྱང་སོ་སོར་འགྲོ་འདུག་
བདེ་བར་བྱེད་ཆོག་པའི་བབ་སད་ཀྱི་སྙན་སྒྲོན་ནན་ཆགས་ཕུལ་ཏེ་ཕོ་བྲང་ཆེན་པོ་
ལྷུན་གྲུབ་སྟེང་དུ་འོངས། རྫའི་དཔོན་གྱི་བུ་ཆུང་ཕུན་ཚོགས་རབ་བརྟན་རྒྱའི་
མདུན་དུ་འགྲོ་བར་བཀའ་བསྒོ་དང་གནང་སྟེར་བགྱིས། གླིང་རིན་ཆེན་སྟེང་པས་
མགོ་ཟི་རབ་བརྟན་རྩེའི་གཙུག་ལག་ཁང་གསར་བཞེངས་ཀྱི་ཐུབ་དབང་ཆེན་མོ་
དང་གནས་བརྟན་རྣམས་ཀྱི་ཞལ་གསེར་རྒྱུར་ས་ལེ་སྦྲམ་ཞོ་ལྔ་བཅུ་དང་མཐིང་
མཚལ་བཅས་ཕོན་ཆེ་བ་ཞལ་འདེབས་སུ་ཕུལ། གཞན་ཡང་བར་སྐབས་ཀྱི་བགྱི་
བར་འོས་པའི་བྲེལ་བ་རྣམས་རིམ་གྱིས་ བསལ། སླར་ཡང་ཆོས་རྒྱལ་ བླ་ མའི་
བསྙུང་གཞི་ཅུང་ཟད་ཉོག་པ་བཅས་སྐུའི་གེགས་སེལ་དུ་ཞབས་བརྟན་སྐུ་རིམ་གྱི་
ཐོ་འདི་བཞིན་ཕུལ་བར་མགོན་པོ་གུར་ཞལ་གཉིས་ལ་བསྐང་བ་སྟོང་ཚར་གསུམ་
- 216 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རེ། བཤགས་པ་ ཁྲི་ཚར། དམག་ཟོར་རྒྱལ་མོར་བསྐང་བ་སྟོང་ཚར། ཡིག་བརྒྱ་
འབུམ་ཐེར་བཞི། ལྟུང་བཤགས་འབུམ་ཐེར་གཅིག །ཚེ་དཔག་སྟོང་ཚར་གཉིས།
གཙུག་ཏོར་རྣམ་པར་རྒྱལ་མའི་ཆོ་ག་དགེ་སློང་བརྒྱ་དང་བརྒྱད་ཀྱིས་ཉིན་གསུམ།
སེང་གདོང་མའི་རྩ་སྔགས་དུང་ཕྱུར་གཅིག་རྙིང་དགོན་གཉིས་སུ་འབུལ། བརྒྱད་
སྟོང་ པ་ དགུང་ གྲངས། ཟབ་ མདོ་ བཞི་ ཁྲི། སྒྲོལ་ མ་ བཞི་ ཁྲི། རྣམ་ འཇོམས་
གཟུངས་བཞི་ཁྲི། དགེ་སློང་བརྒྱས་དྲག་པོའི་སྦྱིན་སྲེག་གུར་གྱི་སྒོ་ནས་ཉིན་གང་
མ་ཟབ་རྒྱས། བླ་མ་རྡོར་བྲག་པས་གཤིན་རྗེ་ཁྲོ་ཆུའི་བཟློག་པ་ཤར་ལྷོར་བརྫོང་།
ནག་ཆེན་བཞི་སྐུ་ཐར་བཏང་ན་ད་ལམ་གྱི་བསྙུང་གཞི་འདི་རིམ་གྱིས་སེལ། འོན་
ཀྱང་ སྟོན་མཇུག་ནས་བཟུང་ལོ་གསར་ ཚུན་ ལ་ཅུང་ ཟད་ དོགས་ངོ་ཤར་བས་
བཟློག་ཐབས་ཟླ་བ་བརྒྱད་པ་དང་དགུ་པའི་མཚམས་སུ་གསང་སྔགས་གསར་རྙིང་
ཀར་འབྲུག་བོན་བཅས་ཀྱི་སྲུང་མ་རྣམས་ལ་ཁྱོན་བསྡོམས་པའི་བསྐང་བ་ཁྲི་ཚར་
གཅིག །བཀའ་འགྱུར་ཚར་བཞི། ཚེ་སྒྲུབ་རིགས་ཁྲི་ཚར་གཅིག །སཱཙྪ་སེར་པོ་ཁྲི།
ཚེ་དཔག་སྐུ་བརྒྱ་རྩ། གཏོར་མ་འབུམ་ཐེར་བཞི། ཀླུང་རྟ་བརྒྱ་ཚར། ཀླུ་གཏོར་
བརྒྱ་ཚར། ཟབ་ མདོ་ འབུམ་ ཐེར། རིགས་གསུམ་མགོན་པོའི་ གཟུངས་ དང་ སིདྡྷི་
འདྲེས་པའི་དུང་གཅིག །སེང་གདོང་མའི་བཟློག་པ་ཟབ་རྒྱས་མཛད་ན་ལེགས་
པར་ཤར་ཞིང་ཟླ་བ་བརྒྱད་པ་ཚུན་གྱི་དམིགས་བསལ་མེའི་འཇིགས་པ་བཟློག་
པའི་རིམ་གྲོ་མགོན་ཁང་རྙིང་པར་ཟླ་བ་རེ་རེའི་ནང་དུ་བསྐང་བ་སྟོང་ཚར། འབུམ་
ཚར་རེ། སྒྲོལ་མ་ཁྲི་རེ། ཟབ་མདོ་ཁྲི་རེ་དང་། ཟླ་བ་དྲུག་པའི་ཚེས་བཅོ་ལྔ་ཚུན་གྱི་
གྲྭ་ལོག་གི་འཇིགས་པ་སྐྱོབ་པའི་རིམ་གྲོར། དངུལ་སྒང་དུ་ལྷ་བསང་བརྒྱ་རྩ།
ཀླུང་རྟ། ཤར་ལྷོར་དམིགས་པའི་སྡེ་བརྒྱད་ཁེངས་མདོས་ཟབ་རྒྱས། མགོན་པོའི་
- 217 -



ད་བཞག་ལས
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དམར་ཆེན་གཏོར་བཟློག །གཤིན་རྗེ་འཆར་ཀའི་བཟློག་པ། དགེ་སློང་རྣམ་དག་
ཉི་ཤུ་རྩ་ལྔས་ཕ་བོང་ཁ་ཤོར་ཆ་གསུམ་བརྒྱ་རྩ། དགེ་སློང་བརྒྱད་ཀྱིས་ཆབ་གཏོར་
ཀླུ་གཏོར་བརྒྱ་ཚར། ཨ་མཆོད་གང་མང་གིས་འབུམ། ས་བདག་སྤང་སྐོང་། ཀླུའི་
སྤང་སྐོང༌། ཀླུ་འབུམ་དཀར་ནག་ཁྲ་གསུམ། ཐང་ཡིག་སྡེ་དྲུག་རྣམས་བསྒྲགས།
གོང་གསལ་དེ་གཉིས་ལ་ཆེར་དམིགས་པའི་སྤྱི་རིམ་ལ་འཕྲལ་དུ་གཙུག་ལག་ཁང་
ཆེན་མོར་བརྒྱ་མཆོད་ཀྱི་ཐོག་ཚོགས་པ་ཞིབ་འཚོགས་ཀྱིས་མང་ཇ་གསུམ་གྱི་རིང་
ལ། ཐུབ་བསྟོད། གནས་བརྟན་ཕྱག་མཆོད། གོང་མ་ལྔ་བསྟོད། རྡོ་ རྗེ་ འཆང་གི་
བསྟོད་པ་བཅས་གང་མང་དང༌། མཇུག་ཏུ་འགྲོ་ལ་བདེ་སྐྱིད་ཚར་གསུམ། ཡང་
དགོན་གྱི་ཕྱོགས་བཞིར་ཐར་པ་ཆེན་པོ་ཕྱོགས་སུ་རྒྱས་པའི་མདོ་ཚར་བཞི། དགེ་
སློང་གང་མང་གིས་སྒྲོལ་མ་མཎྜལ་བཞི་ཆོག་སྟོང་ཚར་གཅིག །ཟབ་མདོ་འབུམ་
ཐེར། མགོན་པོའི་ཤཱ་ས་ན་དགོན་ཁག་ཁ་ཤས་སུ་བཀྲམ་པའི་བྱེ་བ་གཅིག་རྣམས་
འཕྲལ་ དུ་ མཛད་ ན་ ལེགས་ པར་ ཞུས། བདག་ ཅག་ ནས་ ཀྱང་ རྡོ་ རྗེ་རྣམ་ པར་
འཇོམས་པའི་སྒོ་ནས་རྗེས་གནང་བྱབ་ཁྲུས་རྒྱས་པ་དང་། བཅོམ་ལྡན་འདས་ཀུན་
རིག་རྣམ་པར་སྣང་མཛད་ཀྱི་སྒོ་ནས་ཕྱིར་བཟློག་དབང་བསྐུར་དང་། གཞན་ཡང་
དབང་བཀའ་ཁ་ཤས་རིམ་གྱིས་ཕུལ། སྐབས་དེར་ལྷ་ལྡན་མི་དབང་ཆེན་པོའི་སྐུ་
ཞབས་ནས་གཙང་མདའ་དཔོན་ལྕང་ལོ་ཅན་གོ་འཇོ་རྫོང་བཞུགས་སུ་བསྐོ་བཞག་
གནང་འདུག་པར་དགོངས་ཕོག་གི་གནས་ཚུལ་ལ་བརྟེན་ནས་འཇིགས་སྐྱོབ་ཏུ་
ཕེབས་བྱུང་བར་རང་བསམ་ལྷད་མེད་ཀྱིས་གཞུང་ས་ཆེན་པོར་བསམ་པ་མི་ལོག་
པའི་སྒོ་ནས་དད་གུས་དགོས་ཚུལ་དང་། ཞབས་པད་ཆེན་པོར་ཆོས་དབྱིངས་མི་
འཚམ་པའི་སྒོ་ནས་སླན་ཆད་ཀྱང་རེ་བ་དོན་ལྡན་འོང་ཕྱིར་དཔལ་སྤུངས་སུ་ཞྭ་
- 218 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དམར་སྤྲུལ་སྐུ་རིན་པོ་ཆེ་སྐུ་དངོས་ཀྱི་བྱིན་རླབས་དང་། ལྷག་པར་བཀྲ་ཤིས་ལྷུན་
པོས་ལྷ་མིའི་སྐྱབས་མགོན་མཆོག་སྤྲུལ་རིན་པོ་ཆེའི་ཐུགས་རྗེ་ཕྲིན་ལས་ཀྱི་བབ་
བཅས་གཙོ་བོར་ཞྭ་དམར་སྤྲུལ་སྐུ་དང་གང་ཅིའི་ཕྲིན་ལས་ཀྱི་ཞབས་འགྱུར་དུ་སྡེ་
དགེ་ཆོས་རྒྱལ་སྐུ་མཆེད་རྣམས་སུའང་བབ་སད་ཀྱི་སྒོ་ནས་ཕན་བདེ་སྤེལ་བ་དང་།
དོན་གཉིས་ལྷུན་གྲུབ་ཏུ་འོང་བའི་ཞལ་བསྐུལ་དང༌། དགའ་ལྡན་ཕོ་བྲང་གི་སྐུ་
ཚབ་རིམ་ཕེབས་རྣམས་ལའང་ཞབས་འགྱུར་གང་དྲག་དང༌། སྡེ་པ་དཔོན་གཡོག་
རྣམས་ལ་ཡང་རང་ཚོད་ཀྱི་ཕན་ཆ་དང་རོགས་ལྡན་ཞུས། གནམ་སྟོང་ཉིན་རང་
ཉིད་ལ་ལྟོས་པའི་དམིགས་ཡུལ་ཤི་གསོན་མཐའ་དག་གི་བསྔོ་ཡིག་སྐྲ་སེན་རུས་
པ་ཡོད་ རིགས་རྣམས་གཙུག་ ལག་ ཁང་ ཆེན་མོར་ དགེ་ འདུན་ བརྒྱ་ ཕྲག་ ལྔས་
འཕགས་པ་ངན་སོང་སྦྱོང་བའི་ཆོ་གའི་སྒོ་ནས་བྱང་ཞུས་གནས་སྤར་དང༌། དེ་
འཕྲལ་ངེད་རང་ནས་རྣམ་པར་སྣང་མཛད་ཀྱི་སྒོ་ནས་སྦྱིན་སྲེག་རྒྱས་པར་བླུགས།
རྟ་པ་ཟླ་བའི་ཚེས་གཅིག་ཉིན་རྡོ་ཁོ་མའི་ལྷ་ཁང་དུ་འབུམ་བསྒྲགས་པ་དང་། དགེ་
འདུན་ལྔ་བཅུས་གཏོར་མ་འབུམ་ཐེར་ཉིན་གང་། ངེད་རང་ནས་ཞར་བྱུང་དུ་རི་
ཁྲུས། སྦྱང་ བ། ཆོས་ སྐྱོང་ དང་ལྷ་ ཀླུ་རྣམས་ལ་གཏོར་མ་ཕུལ་ ཞིང་ ལོ་ ལེགས་
ཕྱུགས་འཕེལ་གྱི་ཕྲིན་ལས་བཅོལ་བ་དང་། ངེད་རང་དང་འདན་མ་ཞུ་ཆེན་པ་ནང་
ཟན་སེར་སྐྱ་བཞི་བཅུ་སྐོར་བཅས་ཀྱི་སྭཙྪ་ སྟོང་ཕྲག་གསུམ་དུ་ལོངས་པ་ཙམ་
བཏབ་པ་ལ་མེ་ཏོག་ འཐོར་ ཞིང་ དགའ་སྟོན་བཟབས་ པ་དང༌། དབུལ་ཕོངས་
རྣམས་ཀྱང་ཚིམ་པར་བྱས་ནས་བསྔོ་སྨོན་གྱིས་རྒྱས་བཏབ། གཞུང་ས་ཆེན་པོའི་
གུས་ཞབས་ཀྱི་སྨར་ཁམས་དང་གསང་རྫོང་སྡེ་པ་ཟུང་གི་སྐུ་ཚབ་གཉིས་ལའང་སྣེ་
ལེན་དང་གང་ཅིའི་ལེགས་སྟོན་གྱི་ཚོགས་ཀྱང་བགྱིས། དམ་ཅན་སྲུང་མའི་ཐུགས་
- 219 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རྗེས་ཉེ་བར་བཀུག་པའི་གཙང་པ་རྒྱལ་རྩེ་བའི་ཚགས་པ་གསུམ་གྱིས་ཐང་ཀའི་
ཏོག་བརྒྱད་ཅུ་སྐོར་གྱི་གཙོ་ཐང་རྣམས་ལ་ ཁྲོལ་ཆེན་དང༌། བྱིང་ ལ་ གསེར་ གྱི་
འཇམ་ཚགས་རྒྱས་པ་མགོ་བཙུགས་པ་གེགས་མེད་སྒྲོས་ལྡན་གྲུབ་འཕྲལ་ཚགས་
པ་སོ་སོར་གནང་སྦྱིན་བཟབས་པར་བགྱིས། སླར་ཡང་ས་དབང་སྡོམ་བརྩོན་བླ་མ་
ཁྲི་ཆེན་སྐུ་དཀྱིལ་དྭངས་སྐྱེད་ཆེར་མེད་པ་བཅས་བསྟན་སྲུང་རྣམས་ལ་བསྐང་བ་
ཁྲི། བཀའ་ འགྱུར་ ཚར་ བཞི་ཕྱོགས་ བཞིའི་ གནས་ ཆེན་ རྣམས་སུ་བསྒྲགས་ པ།
རིགས་གསུམ་སྙིང་པོ། བཛྲ་གུ་རུ སེང་གདོང་ རྩ་སྔགས་རྣམས་འདྲེས་པ་དུང་
ཕྱུར་གཉིས། གྲུབ་མཐའ་ཕྱོགས་ལྷུང་དང་ བྲལ་བའི་ཚེ་སྒྲུབ་ ཁྲི་གཉིས་བཅས་
མཛད་དགོས་ཚུལ་སྙན་སྒྲོན་ཕུལ། སྔོན་དུ་མིའི་བདག་ཉིད་བསོད་ནམས་མགོན་
པོ་དང༌། དེ་རྒྱབ་འཛམ་ཐོག་ནས་ནོར་འཛིན་བྱེད་པོ་བླ་མ་བློ་གྲོས་ལྕམ་དྲལ་
བཅས་སྡེ་དགེ་ཁྲི་པའི་བསྙུང་འདྲིར་ཕེབས་པ་རྣམས་ལའང་གང་སྤྱིའི་གནས་ཚུལ་
འོས་བབ་དང་བསྟན་པ་མཛེས་ཆོས་སུ་མ་སོང་བ་དང༌། གསོལ་སྟོན་ཇ་འདྲེན་
འབུལ་བ་སོགས་བཟབས་པར་བགྱིས། འདན་ཆོས་འཁོར་གྱི་བླ་མ་ལུང་རིགས་
རྒྱ་མཚོའི་སྐྱེ་བ་བཞི་པ་ཡིན་ཚུལ་ལ་ཨ་མདོ་བཀྲ་ཤིས་འཁྱིལ་བ། སྐུ་སྐྱེ་ངག་
དབང་བསྟན་པ་དར་རྒྱས་དཔོན་གཡོག་ཕེབས་བྱུང་བར་གང་སྤྱིའི་བཀུར་གཟོས་
དང༌། གོང་ས་མཆོད་ཡོན་རིམ་ཅན་གྱི་བཀའ་ཐམ་ཡོད་འདུག་པར་ཞབས་འགྱུར་
ཆུང་དུ་བཀྲ་ཤིས་ལྟེམ་ནས་ཕྱག་ཐམ་སོགས་ཞུ་བའི་གྲོགས་དན་བགྱིས། མི་གཡོ་
བ་སྔོན་པོའི་རྗེས་གནང་དང༌། ཁམས་གསུམ་དབང་བྱེད་རིག་བྱེད་ལྷ་མོ་བཅས་
ཀྱི་གསེར་ཆོས་གཉིས་ཀྱང་ཕུལ་ཞིང་སྟོན་མོ་དང་གནང་ཆ་བཟབས་པར་བགྱིས་
ཏེ། གནས་དུས་དང་བསྟུན་པའི་འབྱོན་བཞུགས་ཀྱི་བསླབ་བྱ་སོགས་ཕུལ། རྫ་
- 220 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བརྒྱུད་ནས་བོན་པོ་སྨན་རྒྱལ་བླ་མའི་འཚམས་རྟགས་དང༌། སྡེ་ཧོར་བར་དུ་བདེ་
ཐབས་དགོས་ཚུལ་བྱུང་བར་ཞུ་ལན་སོགས་ཕུལ་བ་དང༌། ཧོར་མ་ཟུར་གྱི་དཔོན་
མོ་ འདས་ པའི་ བསྔོ་ རྟེན་ ཡང་ འབྱོར། གཞན་ ཡང་ ཕྱོགས་མཐའི་ འགྲུལ་ པའི་
རིགས་ལ་དབང་། བྱིན་རླབས། བཀའ་ བསྒོ། བྱང་ འདབ། འབྱོར་ ལན་ ཇི་ ལྟར་
དགོས་པ་རྣམས་ཞུས། སྐྱེ་ཚ་དགེ་བཤེས་ཕུན་ཚོགས་རྒྱལ་མཚན་ལོ་གྲངས་ཀྱི་
བབ་ཀྱིས་དུས་ཀྱི་བསྐྱས་ཆེན་བཏེག་སོང་བར་རྒྱུད་སྡེའི་དགོངས་དོན་ལྟར་འབྱུང་
བ་ཐིམ་རིམ་དང་སྦྱར་བའི་འཕོ་བ་དགོས་པ་ཁམས་ལུགས་དང་བསྟུན་པ་ནི་མ་
བྱུང་རུང་། ཕུང་པོའི་སྔས་སུ་བཅོམ་ལྡན་འདས་ངན་སོང་སྦྱོང་བ་རྣམ་པར་སྣང་
མཛད་ཀྱི་ཆོ་ག །དབང༌། ལམ་བསྟན། བདུན་ཚིགས་ཐོག་གཙུག་ལག་ ཁང་དུ་
འདུས་པ་རྒྱ་མཚོའི་དབུས་སུའང་སོང་ཞིང་ཆོ་ག་བྱང་འདབ་རྒྱས་པར་བྱས། བསྔོ་
རྟེན་དང་འབུལ་བར་བཀྲ་ཤིས་ཁ་བཏགས། གོས་ཡུག །དར། རས། གཅན་གཟན་
གྱི་ རིགས། དཀར་ཆག །དངུལ་སྲང་ལྔ་བཅུ། ཀོ་ཙེ་འཁོར་དྲུག་གཉིས་རྟ་དྲེའུ།
མཛོ་ཕོ་མོ། འབྲི་གཡག་སོགས་ཀྱི་དངོས་པོ་མཆིས་པ་བསྔོ་སྨོན་གྱིས་རྒྱས་བཏབ།
འཛམ་ཐོག་ལྕམ་སྲིང་ནས་བླ་མ་ཁྲི་པར་ཞབས་བརྟན་སྒེར་དུ་མཛད་ རྩིས་ ཀྱི་
བརྟག་པ་གསར་དུ་བྱེད་དགོས་ཚུལ་ཕེབས་ པས། དགོངས་བཞེད་ལྟར་བགྱིས་
ཐོག །གྲུབ་མཐའ་ཕྱོགས་ལྷུང་མེད་པའི་ཚེ་སྒྲུབ་སྟོང་ཚར་བཅོ་ལྔ། བཀའ་འགྱུར་
རིན་པོ་ཆེ་ཚར་བཞི། དམ་ཅན་རྒྱ་མཚོར་བསྐང་བ་ཁྲི་ཚར། རིགས་གསུམ་སྙིང་པོ་
དང་བཛྲ་གུ་རུ་སེང་གདོང་རྩ་སྔགས་རྣམས་འདྲེས་པ་དུང་གཉིས། སཱཙྪ་སྟོང་། ཀླུང་རྟ་
བརྒྱ། སྐུ་ཐར་དགུང་གྲངས། གཏོར་མ་འབུམ་ཐེར་བཞི། རྡོ་ རྗེ་ འཇིགས་བྱེད་ཀྱི་
གཏོར་བཟློག་ལྔ་སོགས་རྒྱས་པར་མཛད་ན་ལེགས་ཚུལ་གྱི་ཐོ་ཆུང་ཕུལ། དཔལ་
- 221 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྤུངས་བླ་མ་མཁྱེན་སྟོང་ནག་སྤྲུལ་སྐུ་ཡུན་དུ་བསྙུང་བ་ཞིང་ཕེབས་ཀྱི་བསགས་
སྦྱོང་རྟེན་ཡང་འབྱོར་པས་བསྔོ་སྨོན་གྱིས་རྒྱས་འདེབས་ཞུས། རྫོགས་ཆེན་རིན་པོ་
ཆེ་དང༌། བླ་མ་སྒྲ་ཉག་ཁམས་སྤྲུལ་རིན་པོ་ཆེའི་འཚམ་འདྲི་ཕེབས་པར་སོ་སོར་ཞུ་
ལན་ཕུལ། ཧོར་གླང་ནག་བླ་མ་ཁག་གཉིས་དབང་ཆོས་དོན་གཉེར་ལ་ཆེར་གཏད་
ཀྱི་འབྱོར་པར་ཀྱེ་རྡོར་རྒྱུ་ལམ་གྱི་དབང༌། ནཱ་རོ་མཁའ་སྤྱོད་ཀྱི་བྱིན་རླབས། ཚེ་
དཔག་དང་ཀུན་རིག་གི་དབང་། འབྱུང་པོ་འདུལ་བྱེད་དང་གུར་ཞལ་གྱི་རྗེས་
གནང་བཅས་དང་དད་རྟེན་གནང་སྟེར་རྒྱས་པར་བྱས། སླར་ཡང་ཆུ་སྟོད་ཟླ་བའི་
ཚེས་བརྒྱད་ཉིན་སྡོམ་བརྩོན་ཆོས་རྒྱལ་བླ་མའི་སྐུ་ཕྱྭ་དང་བསྟན་ཇུས་བཅས་པར་
སྔོན་དུས་ལོ་གསར་སྐབས་གང་བབ་ལས་དཀོན་མཆོག་རིན་པོ་ཆེའི་ལུང་ལ་ཡང་
ཡང་ཐེ་ཚོམ་ནེམ་ནུར་ཅི་ལ་བྱ་དགོས་རུང་ཡུལ་སྲོལ་མི་ཆོས་དང་བསྟུན་པའི་
བརྟག་པ་གསར་དུ་བགྱིས་པར་སླར་ཡང་གོང་གསལ་ཇི་བཞིན་པར་བབས་པས་
ཞབས་བརྟན་དང་བསྟན་སྲིད་སྤྱིར་བཅས་པ་སྐུ་རིམ་ཐོ་གསར་དུ་འདི་ལྟར་ཕུལ་
ཏེ། ས་དབང་ཆོས་རྒྱལ་ཆེན་པོ་ཁྲི་ཆེན་བླ་མ་ཀུན་དགའ་ཕྲིན་ལས་རྒྱ་མཚོས་
ཕྱོགས་དང་རིས་སུ་མ་ཆད་པའི་ཕན་དང་བདེ་བའི་འབྱུང་གནས་རྒྱལ་བའི་བསྟན་
པ་རིན་པོ་ཆེ་ཡུལ་དུས་གནས་སྐབས་ཐམས་ཅད་དུ་ནམ་ཡང་མི་ཉམས་པར་དར་
ཞིང་རྒྱས་པ་དང༌། བསྟན་པ་འཛིན་པའི་བླ་མ་དགེ་བའི་བཤེས་གཉེན་ཆེན་པོ་
བསྟན་འཛིན་ཆོས་རྒྱལ་རྣམས་སྐུ་ཚེ་ཞབས་པད་བརྟན་ཅིང་བཞེད་དོན་ཐམས་
ཅད་ཆོས་དང་མཐུན་པར་གེགས་མེད་ལྷུན་གྲུབ་ཏུ་འབྱུང་བ་དང་། ཡུལ་གྲུ་ཆེན་པོ་
འདི་ཉིད་དང་བོད་དང་བོད་ཆེན་གྱིས་གཙོས་འཛམ་གླིང་ཡོངས་ཀྱི་སྐྱེ་དགུ་སེམས་
ཅན་རྣམས་བདེ་ཞིང་སྐྱིད་པ་དང༌། ནད་མཚོན་མུ་གེའི་བསྐལ་པ་ངན་པ་ཐམས་
- 222 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཅད་ཞི་ཞིང་བདེ་ལེགས་ཕུན་སུམ་ཚོགས་པ་འབྱུང་བ་དང༌། ཁྱད་པར་བསྟན་པའི་
སྦྱིན་བདག་ཆེན་པོ་མི་རྗེ་ཆོས་ཀྱི་རྒྱལ་པོ་ཁྲི་ཆེན་བླ་མ་ཀུན་དགའ་ཕྲིན་ལས་རྒྱ་
མཚོ་སྐུ་མཆེད་ལྕམ་དྲལ་བློན་འབངས་དང་བཅས་པའི་གནས་སྐབས་ཀྱི་འགལ་
རྐྱེན་བར་ཆད་མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་ཏེ། སྐུ་ཚེ་
མངའ་ཐང་དཔལ་འབྱོར་སྙན་གྲགས་ཐམས་ཅད་ཟླ་བ་ཡར་གྱི་ངོ་བཞིན་གོང་ནས་
གོང་དུ་འཕེལ་ཞིང་རྒྱས་པ་དང༌། ཆོས་སྲིད་རི་དབང་ལྟར་བརྟན་པའི་ཕྱིར་དུ་
དམིགས་ཏེ་ཐོག་མར་དཔལ་ལྷུན་གྲུབ་སྟེང་གི་ཆོས་གྲྭ་ཆེན་པོའི་འདུས་ཚོགས་
རིན་པོ་ཆེར། བསྐང་བ་ སྟོང་ ཚར་ བཞི། དམར་ ཆེན་ གཏོར་བཟློག་ཟབ་རྒྱས།
མགོན་པོ་དྲུག་ཅུ་ཟབ་རྒྱས་དང༌། གཤིན་རྗེ་དྲུག་ཅུ། དཔལ་རྡོ་རྗེ་འཇིགས་བྱེད་
ཀྱི་གཏོར་བཟློག །ཚེ་དཔག་ཏུ་མེད་པའི་ཆོ་ག་དང་ཀུན་རིག་རྣམ་པར་སྣང་མཛད་
ཀྱི་ཆོ་ག་འདྲེས་པ་སྟོང་ཚར་བརྒྱད། དགེ་འདུན་བརྒྱས་ལས་བཞིའི་སྦྱིན་སྲེག་བརྒྱ་
ཕྲག་གསུམ་རེ། གཙུག་ཏོར་རྣམ་པར་རྒྱལ་མའི་ཆོ་ག་སྟོང་མཆོད་ལྔ། ཕོ་བྲང་འདི་
ཉིད་དུ་བཀའ་འགྱུར་རིན་པོ་ཆེ་ཚར་གཅིག །འབུམ་ཚར་བཅུ་གསུམ། སྒྲོལ་མ་ཁྲི།
རྣམ་འཇོམས་གཟུངས་ཁྲི། ཟབ་མདོ་ཁྲི། ཕྱོགས་བཞིར་དམིགས་པའི་གཤིན་རྗེ་
གང་རུང་གི་ལུགས་བཞིའི་སྒོ་ནས་དགྲ་མནན་ཚར་བཞི། ལྷ་ཁང་རྣམས་ལ་བརྒྱ་
མཆོད། སྙན་དར། དབུལ་པོ་བརྒྱ་ ཕྲག་ གསུམ་ ལ་ སྦྱིན་ གཏོང༌། ཕྱོགས་བཞིར་
དམིགས་པའི་ཁ་འབར་མ་ཚར་བཞི། རྡོ་ཁོ་མའི་ལྷ་ཁང་གསར་པ་ལ་བརྒྱ་མཆོད།
སྙན་དར། སྒྲོལ་མ་མཎྜལ་བཞིའི་ཆོ་ག་སྟོང་ཚར། ལྕགས་ར་བསམ་འགྲུབ་དགོན་
ལ་ཚེ་ཀུན་སྦྲགས་པ་སྟོང་ཚར་གཉིས། བསྐང་བ་སྟོང་ཚར། འཆི་འཇོམས་སྟོང་
ཚར། རྡོ་ རྗེ་འཇིགས་བྱེད་ཀྱི་གཏོར་བཟློག །ཕུར་བཟློག །འཇམ་དཔལ་མཚན་
- 223 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བརྗོད་ཁྲི། ཇིག་མེར་གསོལ་ཁ་བརྒྱ་ཕྲག་གསུམ། ཀི་ཀང་ལ་གསོལ་ཀ་བརྒྱ་ཚར་
གསུམ། མཁར་མདོ་དགོན་ལ་ཚེ་ ཀུན་ སྟོང་ཚར་གསུམ། རྣམ་རྒྱལ་སྟོང་མཆོད་
གཉིས། རྡོ་རྗེ་འཇིགས་བྱེད་ཀྱི་གཏོར་བཟློག །བསྐང་བ་སྟོང་ཚར་གཉིས། རྣམ་
འཇོམས་གཟུངས་ཁྲི་གཉིས། ཕོ་བྲང་དུ་བཀའ་འགྱུར། དབོན་སྟོད་དགོན་ལ་ཚེ་
དཔག་ དང༌ ཀུན་ རིག་ སྟོང་ ཚར་ བཞི། རྡོ་ རྗེ་ འཇིགས་ བྱེད་ ཀྱི་ གཏོར་ བཟློག །
བསྐང་བ་སྟོང་ཚར་གཉིས། འཆི་འཇོམས་སྟོང་ཚར། ལྟུང་བཤགས་ཁྲི། ཡིག་བརྒྱ་
འབུམ་ ཐེར། ཕོ་ བྲང་ དུ་ བཀའ་ འགྱུར། འགིས་ཐོག་པ། དགོན་གསར་ པ། བཀྲ་
ཤིས་སྒང་པ་བཅས་ཕ་རིའི་དགོན་ཁག་གསུམ་ལ་བསྐང་བ་སྟོང་ཚར་གཅིག །ཚེ་
ཀུན་སྟོང་ཚར་གཉིས། རྣམ་རྒྱལ་གཟུངས་ཁྲི། ཡེ་ན་དགོན་པར་ཚེ་དཔག་དང་ཀུན་
རིག་སྟོང་ཚར་གཉིས། ཟབ་མདོ་ཁྲི། བསྐང་བ་སྟོང་། རྡོ་རྗེ་འཇིགས་བྱེད་ཀྱི་གཏོར་
བཟློག །ཕོ་བྲང་དུ་བཀའ་འགྱུར། སྒོ་ར་གཉིས་ལ་བསྐང་བ་བརྒྱ་ཚར་བཞི། སྒྲོལ་
ཤེར་ཁྲི་ལྔ། རབ་བརྟན་དགོན་ལ་ཚེ་དཔག་དང་ཀུན་རིག་སྟོང་ཚར་གཉིས། ཟབ་
མདོ་ཁྲི། བསྐང་བ་སྟོང༌། རྡོ་རྗེ་འཇིགས་བྱེད་ཀྱི་གཏོར་བཟློག །ཕོ་བྲང་དུ་བཀའ་
འགྱུར། འཛམ་ཐོག་ དགོན་ལ་ ཚེ་ དཔག་དང་ ཀུན་ རིག་ སྟོང་ ཚར་གསུམ། ཟབ་
མདོ་ཁྲི། བསྐང་བ་སྟོང་། རྡོ་རྗེ་འཇིགས་བྱེད་ཀྱི་གཏོར་བཟློག །ཕོ་བྲང་དུ་བཀའ་
འགྱུར། ཟིལ་དགོན་ཁག་གསུམ་ལ་ཚེ་ཀུན་སྟོང་ཚར་གཉིས། བསྐང་བ་སྟོང་ཚར།
རྡོ་ རྗེ་ འཇིགས་བྱེད་ཀྱི་གཏོར་བཟློག །ཟབ་མདོ་ཁྲི། མདོར་བརྒྱུད་དགོན་ཁག་
གསུམ་ལ་བསྐང་བ་སྟོང་ཚར་གཅིག །ཚེ་ཀུན་ཚར་གཉིས། རྡོ་རྗེ་འཇིགས་བྱེད་ཀྱི་
གཏོར་བཟློག །སྒྲོལ་ཤེར་ཁྲི་གསུམ། ཕོ་བྲང་དུ་བཀའ་འགྱུར། ཝ་ར་དགོན་ལ་ཚེ་
ཀུན་སྟོང་ཚར་གཉིས། བསྐང་བ་སྟོང་ཚར། རྡོ་རྗེ་འཇིགས་བྱེད་ཀྱི་གཏོར་བཟློག །
- 224 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རྣམ་འཇོམས་གཟུངས་ཁྲི། ཕོ་བྲང་དུ་བཀའ་འགྱུར། སྐུ་སེ་དགོན་ཁག་ལ་ཚེ་ཀུན་
སྟོང་ ཚར་ གསུམ། བསྐང་ བ་ སྟོང་ ཚར་ གཉིས། རྡོ་ རྗེ་ འཇིགས་ བྱེད་ ཀྱི་ གཏོར་
བཟློག །སྒྲོལ་ཤེར་ཁྲི་གཉིས། ཕོ་བྲང་དུ་བཀའ་འགྱུར། སྤོ་ལུ་དགོན་ཁག་ལ་ཚེ་
ཀུན་སྟོང་ཚར་གསུམ། བསྐང་བ་སྟོང་ཚར་གཉིས། རྡོ་ རྗེ་འཇིགས་བྱེད་ཀྱི་གཏོར་
བཟློག །སྒྲོལ་ཤེར་ཁྲི་གཉིས། ཕོ་བྲང་དུ་བཀའ་འགྱུར། སྤེ་བར་དགོན་ལ་ཚེ་ཀུན་
སྟོང་ ཚར་ གཉིས། བསྐང་ བ་ སྟོང་ ཚར། རྡོ་ རྗེ་ འཇིགས་བྱེད་ ཀྱི་ གཏོར་ བཟློག །
སྒྲོལ་ཤེར་ཁྲི་གཉིས། ཕོ་བྲང་དུ་བཀའ་འགྱུར། རྫོང་སར་དགོན་ལ་ཚེ་ཀུན་སྟོང་
ཚར་ གཉིས། བསྐང་ བ་ སྟོང་ ཚར། རྡོ་ རྗེ་ འཇིགས་ བྱེད་ ཀྱི་ གཏོར་བཟློག །སྒྲོལ་
ཤེར་ ཁྲི་གཉིས། ཕོ་བྲང་དུ་བཀའ་འགྱུར། འཛིན་རྣམ་རྒྱལ་མགོན་ཁང་དུ་བརྒྱ་
མཆོད། སྙན་དར། བསྐང་ བ་ སྟོང་ ཚར། སྤམ་ རྫོང་ དགོན་ ལ་ ཚེ་ ཀུན་ སྟོང་ ཚར་
གཉིས། བསྐང་བ་སྟོང་ཚར། རྡོ་རྗེ་འཇིགས་བྱེད་ཀྱི་གཏོར་བཟློག །སྒྲོལ་ཤེར་ཁྲི་
གཉིས། སྦྲ་མཐོ་དགོན་ལ་ཚེ་ཀུན་སྟོང་ཚར་གཉིས། བསྐང་བ་སྟོང་ཚར། ཁྲི་ཚོ་ཝཾ་
པ་གཉིས་ལ་ཚེ་དཔག་སྟོང་ཚར། བསྐང་བ་བརྒྱ་ཚར་བཞི། ཟབ་མདོ་ཁྲི། ལྕིམ་
སྟོད་དགོན་ལ་བསྐང་བརྒྱ་གཉིས། ཟབ་མདོ་ཁྲི་ལྔ། རྡོ་ཁོར་དགོན་ལ་བསྐང་བརྒྱ་
ལྔ། སྒྲོལ་མ་ཁྲི་ལྔ། གླིང་མགོ་ཟི་དགོན་ལ་ཀུན་རིག་སྟོང་ཚར་གཉིས། བསྐང་བ་
སྟོང་ཚར་གཅིག །ཀར་དགོན་བྱ་ཁྱུ་ལ་ཚེ་སྒྲུབ་སྟོང་ཚར། ལེའུ་བདུན་མ་སྟོང་ཚར།
ས་དགོན་སེ་འཇོ་དགོན་ལ་ཀུན་རིག་སྟོང་ཚར། བསྐང་བརྒྱ་ལྔ། ཀར་དགོན་རྣམ་
རྒྱལ་གླིང་ལ་བསྐང་བ་སྟོང་། ཚེ་སྒྲུབ་སྟོང་། སྒྲོལ་ཤེར་ཁྲི་གཉིས། དགེ་དགོན་ཀ་
ཕུ་ཁག་གཉིས་སུ་བསྟན་འབར་མ་སྟོང་ཚར། གདུགས་ཀར་ཁྲི་འདོན། ས་དགོན་
ཤུག་ ར་ལ་ཀུན་རིག་སྟོང་ཚར། དགེ་དགོན་ཁྲོམ་ཐོག་ལ་དམིགས་བརྩེ་མ་ཁྲི་
- 225 -



0
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
འདོན། གླང་ཐང་སྒྲོལ་མར་བརྒྱ་མཆོད། སྙན་དར། སྒྲོལ་ཆོག་བརྒྱ་ཚར་གཅིག །
གླང་དགོན་དང་སྡེ་དགོན་ཁག་གཉིས་བཅས་ལ་སྒྲོལ་ཤེར་ཁྲི་ལྔ། ཆོས་འཁོར་
དགོན་ལག །ཁྲ་མ་དགོན། རྣམ་རྒྱལ་གླིང༌། ཡར་འགག་དགོན་གསུམ་སྤྱི་མཐུན་
དུ་སྒྲོལ་ཤེར་ཁྲི་ཚར་དྲུག །དགེ་དགོན་དབྱི་དགའ་ལ་རྣམ་འཇོམས་གཟུངས་ཁྲི་
གཉིས། ཆོས་འཁོར་དགོན་ལ་གསང་འཇིགས་གཉིས་སྟོང་ཚར་གཉིས། སྨན་བླ་
སྟོང་ ཚར་ གཉིས། གདུགས་ དཀར་ ཁྲི། བསྐང་ བ་ སྟོང་ ། ས་ དགོན་ རག་ ཆོས་
གཉིས་ལ་བསྐང་བ་སྟོང་ཚར། ཚེ་ཀུན་སྟོང་ཚར་གཉིས། རྡོ་ རྗེ་འཇིགས་བྱེད་ཀྱི་
གཏོར་བཟློག །ཟབ་ མདོ་ཁྲི་གཉིས། ས་དཀར་དགོན་ལ་བསྐང་བ་སྟོང་། ཀུན་
རིག་སྟོང་། ཟབ་མདོ་ཁྲི། ཐང་སྒམ་དུ་བསྐང་བརྒྱ་ལྔ། ཚེ་སྒྲུབ་སྟོང༌། འབྲུ་ཚེ་ཧཱུཾ་
ལ་བསྐང་ བ་ སྟོང༌ ། ཚེ་ སྒྲུབ་ སྟོང་། ཟབ་མདོ་ཁྲི། འབྲུག་དགོན་མཁར་མགོ་ལ་
བསྐང་བ་སྟོང་། ཚེ་སྒྲུབ་སྟོང་། དྲན་ཐང་དགོན་པར་བསྐང་བ་སྟོང་། ཕག་མོ་སྟོང་།
དྲན་པའི་སྐུ་གདུང་དུ་བརྒྱ་མཆོད། སྙན་དར། གློ་གྱེས་དགོན་ལ་སྒྲོལ་ཤེར་ཁྲི་ལྔ།
འདམ་ཐོག་དགོན་ལ་བསྐང་བ་སྟོང་། རྡོ་རྗེ་འཇིགས་བྱེད་ཀྱི་གཏོར་བཟློག །ཚེ་
དཔག་ སྟོང་ ། སྒྲོལ་ཤེར་ ཁྲི་ གཉིས། འབམ་ལེ་དགོན་པར་ སྒྲོལ་ཤེར་ ཁྲི་ བཞི།
བསྐང་བརྒྱ་བཞི། རིན་ཆེན་གླིང་ལ་བསྐང་བ་སྟོང་། ཚེ་དཔག་སྟོང་། ཟབ་མདོ་ཁྲི།
དྲི་ དགོན་ པར་ སྒྲོལ་ཤེར་ཁྲི་བཞི། འབའ་དྷ་དགོན་ལ་ སྒྲོལ་ཤེར་ཁྲི་ལྔ། རྩེ་ རེ་
དགོན་ལ་སྒྲོལ་ཤེར་ཁྲི་ལྔ། རྨ་འགྲུལ་བྱང་ཆུབ་དགོན་ལ་གདུགས་དཀར་ཁྲི་ལྔ།
ཆེ་བོ་གླང་ནག་པ་ལ་ཀུན་རིག་སྟོང་ཚར། སྒྲོལ་ཤེར་ཁྲི་གཉིས། ཇོ་སྒར་པ་ལ་
སྒྲོལ་ཤེར་ཁྲི་ལྔ། དཔལ་སྤུངས་དགོན་ལ་རྐྱེན་འགྱུར་གྱི་བསྔོ་རྟེན་དང༌། བསྐང་
བ་སྟོང་ཚར། མགོན་པོ་བེར་ནག་གི་མདོས། སེང་གདོང་དུང་ཕྱུར་གཅིག །དཔལ་
- 226 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
འབྱོར་དགོན་ལ་ལྟུང་བཤགས་ཁྲི་གསུམ། སྤོམ་བྲག་དགོན་ལ་རྩ་གསུམ་བསྐང་
བ་སྟོང༌། རིགས་གསུམ་ སྙིང་པོ་ ས་ ཡ་གཅིག །བསམ་པ་ལྷུན་གྲུབ་སྟོང་ཚར།
སྐྱབ་ཆེ་སྒར་ལ་ཚེ་སྒྲུབ་སྟོང་ཚར། གཏེར་སྟོན་སྒར་ལ་སིདྡྷི་བྱེ་བ། གྲོ་ལོད་ཀྱི་
བཟློག་པ། སེང་གདོང་རྩ་སྔགས་བྱེ་བ་ཉི་ཤུ། གནམ་འཕྲང་དགོན་ལ་མགོན་པོ་
ཚོགས་བདག་ གི་བསྐང་བ་སྟོང་ཚར་གཅིག །སྒྲོལ་དཀར་ གྱི་ཚེ་སྒྲུབ་སྟོང་ ཚར་
གཉིས། འཁོར་ལོ་འབར་བ་སྟོང་ཚར་གཉིས། སེང་གདོང་མའི་བཟློག་པ། སེང་
གནམ་བྲག་ཏུ་རྩ་གསུམ་གྱི་བསྐང་བ་སྟོང་དང་འདྲེས་པའི་ཚོགས་བརྒྱ། གཤིན་རྗེ་
དང་བཀའ་བརྒྱད་ཀྱི་བཟློག་པ། སིདྡྷི་འབུམ་ཐེར་གསུམ། ཀ་ཐོག་དགོན་ལ་རྐྱེན་
འགྱུར་གྱི་བསྔོ་རྟེན། ཚེ་སྒྲུབ་སྟོང་ཚར་གསུམ། གཤིན་རྗེ་ཁྲོ་ཆུང་དང་ཀི་ཀང་གི་
བཟློག་ པ། སིདྡྷི་ བྱེ་བ་ཉི་ཤུ། མ་ནིང་གི་ བསྐང་ བ་ སྟོང་ ཚར། དཔལ་ཡུལ་རྣམ་
རྒྱལ་བྱང་ཆུབ་གླིང་ལ་རྐྱེན་འགྱུར་གྱི་བསྔོ་རྟེན། མ་ནིང་གི་བསྐང་བ་སྟོང་། ཚེ་
སྒྲུབ་ སྟོང་ ཚར་ གསུམ། གཤིན་ རྗེ་ འཆར་ ཀ་ དང་ ཀི་ ཀང་ གི་ བཟློག་ པ། སེང་
གདོང་རྩ་ སྔགས་ བྱེ་བ་ཉི་ཤུ། རག་ཆབ་དགོན་ ལ་ མགོན་པོ་ཚོགས་བདག་གི་
བསྐང་བ་སྟོང་ཚར། ཚེ་སྒྲུབ་སྟོང་ཚར། སེང་གདོང་རྩ་སྔགས་བྱེ་བ་ལྔ། གུར་དྲག་
གི་བཟློག་པ། འོ་ཐང་དགོན་པར་རིགས་གསུམ་སྙིང་པོ་བྱེ་བ་གསུམ། གསོལ་ཀ་
བརྒྱ་ཚར། ཁམ་ལུང་དགོན་པར་གསོལ་ཀ་བརྒྱ་ཚར། རིགས་གསུམ་སྙིང་པོ་བྱེ་བ་
ལྔ། ཟབ་མདོ་ཁྲི། བདེ་ཆེན་དགོན་པར་གསོལ་ཀ་བརྒྱ་ཚར། རིགས་གསུམ་སྙིང་
པོ་བྱེ་བ་བཅོ་ལྔ། འཛར་ དཀའ་ དགོན་ པར་ སེང་གདོང་ རྩ་ སྔགས་བྱེ་བ་བཅུ།
གསོལ་ ཀ་བརྒྱ་ ཚར། ཟབ་ མདོ་ ཁྲི། དྲུང་ ཡིག་ དགོན་ ལ་ སིདྡྷི་ བྱེ་ བ་ བཅོ་ལྔ།
གསོལ་ཀ་བརྒྱ་ཚར། ལེའུ་བདུན་མ་སྟོང་ཚར། སྤོས་སྐུ་དགོན་པར་སིདྡྷི་བྱེ་བ་ཉི་
- 227 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཤུ། གསོལ་ཀ་བརྒྱ་ཚར། སྒྲོལ་མ་ཁྲི། ཇོ་མོ་དགོན་པར་གསོལ་ཀ་བརྒྱ་རྩ། སེང་
གདོང་རྩ་ སྔགས་བྱེ་བ་བཅོ་ལྔ། ཟབ་མདོ་ཁྲི། བྲག་དམར་དགོན་ལ་སིདྡྷི་བྱེ་བ་
བཅོ་ལྔ། གསོལ་ ཀ་ བརྒྱ་ ཚར། སྒྲོལ་ མ་ ཁྲི་ གཉིས། རྨུགས་ སངས ་དགོན་ པར་
གསོལ་ཀ་བརྒྱ་ཚར། ཞི་ཁྲོའི་ཚེ་སྒྲུབ་སྟོང་ཚར། བྲོ་བརྡུང་དགོན་པར་གསོལ་ཀ་
བརྒྱ་ཚར། ཚེ་སྒྲུབ་སྟོང་། གླུ་གར་བ་གསོལ་ཀ་བརྒྱ་ཚར། ཚེ་སྒྲུབ་སྟོང་ཚར། ཨེ་
ཝཾ་དགོན་པར་ཡིག་བརྒྱ་འབུམ་ཐེར་ལྔ། གཡག་ཟེ་དགོན་ལ་ལེའུ་བདུན་མ་སྟོང་
ཚར། སེང་གདོང་རྩ་སྔགས་བྱེ་བ་ལྔ། ཨ་འཛི་སྒར་དུ་ཚེ་སྒྲུབ་སྟོང་ཚར་གཅིག །
སྟག་མོ་དགོན་ ལ་ གསོལ་ཀ་སྟོང་དང་ཕུར་བཟློག །ཚེ་ སྒྲུབ་ སྟོང་ ཚར་ གཉིས།
རྫོགས་ཆེན་དགོན་པར་རྐྱེན་འགྱུར་གྱི་བསྔོ་རྟེན། ཚོགས་བདག་དང་མ་ནིང་གི་
བསྐང་བ་སྟོང་ཚར། ཚེ་སྒྲུབ་བདུད་བཞི་གཡུལ་རྒྱལ་སྟོང་ཚར་གཉིས། རིགས་
གསུམ་སྙིང་པོ་དུང༌། གཤིན་རྗེ་དྲེགས་པ་འཇོམས་བྱེད་ཀྱི་གཏོར་བཟློག་རྒྱས་པ།
བར་ཁྱིམ་དགོན་ལ་གསོལ་ཀ་བརྒྱ་ཚར། མཚན་བརྗོད་ཁྲི་གཉིས། འབྲུག་པ་ཇོ་
ཕུ་བར་བསྐང་བ་སྟོང་། ཚེ་སྒྲུབ་བརྒྱ་ཚར་ལྔ། ཕྱག་བཞི་པའི་གཏོར་བཟློག །འཛི་
སྒར་བ་ལ་ཚེ་སྒྲུབ་སྟོང་ཚར། ཇག་མེའི་དགྲ་བཟློག །དགོན་ཕུ་བར་བསྐང་བ་སྟོང་
ཚར། ཕྱག་བཞི་པའི་གཏོར་བཟློག །ཚེ་སྒྲུབ་བརྒྱ་ཚར། ཁྲོ་ཐམ་ དགོན་པར་ ཚེ་
སྒྲུབ་བརྒྱ་ཚར་ལྔ་དང་བསྐང་བརྒྱ་གཉིས། སྡི་ཕུ་བར་ཚེ་སྒྲུབ་སྟོང་ཚར་དང་ཕྱག་
བཞི་པའི་གཏོར་བཟློག །མཛད་ལྟག་དགོན་པར་ཇག་མེའི་གསོལ་ཀ་སྟོང་ཚར་
དང་ཟབ་མདོ་ཁྲི་རྫོགས་གཉིས། སྐུ་སེ་སྒར་པར་བསྐང་བརྒྱ་དང་སྒྲོལ་ཤེར་ཁྲི་
གསུམ། སྒ་ཉག་ལ་རྐྱེན་འགྱུར་གྱི་བསྔོ་རྟེན། བསྐང་བ་སྟོང༌། གྲོ་ལོད་ཀྱི་བཟློག་
པ། ཚེ་སྒྲུབ་སྟོང་ཚར་གཉིས། བོན་གྱི་ཞེ་ཞེས་དགོན་ལ་གཤིན་རྗེ་ཁྲོ་བོ་རོལ་པ།
- 228 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྲིད་རྒྱལ་བཙན་རྒོད་བཅས་ཀྱི་དགྲ་བཟློག །ནག་པོ་དུ་ཏྲི་བྱེ་བ་ལྔ། སྟག་ཞིག་
པར་མ་ཏྲི་མུ་ཡེ་བྱེ་བ་ལྔ། བསྐང་བ་སྟོང་། ཁམས་ཆེན་ཚར་གསུམ། གཡུང་དྲུང་
གླིང་པར་བསྐང་བ་སྟོང་ཚར། ཁམས་ཆེན་ཚར་ལྔ། རི་སྤྱན་པར་མ་ཏྲི་མུ་ཡེ་བྱེ་བ་
ལྔ། ཚེ་སྒྲུབ་བརྒྱ་ཚར་ལྔ། བཙན་རྒོད་ལ་གསོལ་ཀ་བརྒྱ་ཚར་ལྔ། ཨ་ཐང་དུ་ཚེ་
སྒྲུབ་བརྒྱ་ཚར་གཉིས། ཀླུ་འབུམ་བརྒྱ་ཚར། བདག་ཡུས་བར་ཁམས་ཆེན་ཚར་
དགུ་དང༌། ཚེ་སྒྲུབ་བརྒྱ་ཚར་གསུམ། ཁ་རག་མགོ་པར་གསོལ་ཀ་སྟོང་ཚར། ཀླུ་
འབུམ་བརྒྱ་ཚར། དགོན་གཅིག་པར་ཚེ་སྒྲུབ་བརྒྱ་ཚར་ལྔ། གསོལ་ཀ་བརྒྱ་ཚར་
ལྔ། ལྕགས་ལུང་དུ་མ་ཏྲི་མུ་ཡེ་བྱེ་བ་བཅུ། གསོལ་ཀ་སྟོང་ཚར་གཅིག །ཁམས་
ཆེན་ཚར་ལྔ་བཅས་མཛད་གནང་དང༌། གོང་གསལ་ཐོག །ཕོ་བྲང་འདི་ཉིད་དུ་རྟ་
མགྲིན་ གྱི་ བཟློག་ པ། སེང་ གདོང་ མའི་ བཟློག་ པ། ཚེ་ བདག་ གི་ བཟློག་ པ།
རྒྱལ་བརྔན་ཚར་བཅུ་གསུམ། རྒྱལ་བརྫང་རྒྱས་པ། ས་བདག་གི་མདོས་རྒྱས་པ་
ཚར་ གཉིས། ཀླུའི་ མདོས་ ཚར་ གཉིས། ས་ བདག་ གི་ ཞགས་ ཁྲོལ། བདུད་ ཀྱི་
མདོས་དང་ཞགས་ཁྲོལ། མ་མོའི་ཁྲག་མདོས་ཚར་གསུམ། བཙན་གྱི་མདོས་ཚར་
གཉིས། ཐེའུ་རང་གི་མདོས། དམ་སྲི་བསྐྱས་འདེགས། ལྷ་འདྲེ་ཁེངས་མདོས་ཚར་
ལྔ། མི་ཁ་དགྲ་བཟློག་ཚར་བཞི། རྫོང་མགོ་སོ་སོའི་ཡུལ་སྡེ་རྣམས་ཀྱིས་བསང་
བརྒྱ། ཀླུང་རྟ་གང་མང་། རི་རྒྱ་དང་ཀླུང་རྒྱ་བསྡམ་པ། རིགས་གསུམ་སྙིང་པོ་དང་
སིདྡྷི་འུར་འདོན་པ། མཆོད་རྟེན་བདག་མེད་ལ་སྐུ་དཀར་གསོལ། མ་ཎི་སྤྱན་དབྱེ་
དང་ལམ་འཕྲང་གསོ་བ་དེ་རྣམས་ལྕགས་རྟ་ཟླ་བ་བརྒྱད་པའི་ཚེས་བཅོ་ལྔ་ཚུན་ལ་
སྦྱོར་དངོས་རྗེས་གཙང་གིས་སྐུ་རིམ་ཞབས་བརྟན་རྣམས་ལེགས་པར་གྲུབ་དགོས་
ཚུལ་ཞུས། ལར་ཟླ་བ་གཉིས་པའི་སྐབས་དེར་ནུབ་གཅིག་རྨི་ལམ་དུ་ངེད་རང་
- 229 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མཁར་ མཐོན་ པོ་ ཀོག་ སེ་བ་ ཞིག་ འདུག་ པ་ དེའི་ནང་ དུ་ རིམ་ གྱིས་སོང་བས་
ཁང་པའི་ཡང་ཐོག་ཏུ་མི་དང་མི་མ་ཡིན་མང་པོ་ཉམ་ཐག་པའི་ཚུལ་གྱིས་ངེད་ལ་
བྱིན་རླབས་ཞུར་བྱུང་བར་སོ་སོར་བྱིན་རླབས་དང་སྨོན་ལམ་བཟང་པོ་བགྱིས་ཐོག་
ངེད་རང་སྒོ་དྲུང་དུ་ཕྱིར་ཐོན་པས་རི་དེའི་གཤོངས་ན་རྒྱལ་བཙན་གྱི་ཁང་པ་དམར་
པོ་ཤིན་ཏུ་རྒྱ་ཆེ་ལ་ངོམ་མཐོ་བ་ཞིག་འདུག་པའི་སྒོ་དྲུང་དུ་སོང་བས་ཁང་པ་དེའི་
ནང་ན་བྱ་རུ་ཆོས་སྐྱོང་ཡིན་སྙམ་པའི་རྒྱལ་པོ་སྟོབས་པོ་ཆེ་འཁོར་རུ་འདྲེན་དྲེགས་
པའི་ཚོགས་ཀྱིས་བསྐོར་བ་ཞིག་ཕྱིར་ཐོན་པ་དང༌། སྡེ་དགེ་བླ་མ་སྐུ་དྲུང་ཁ་ཤས་
བཅས་དེ་གར་ཕེབས་བྱུང་བར་ངེད་རང་བསམ་པར་ ཁོང་དཔོན་གཡོག་འདིར་
ཕེབས་དོན་ཅི་ཡིན་སྙམ་པས་མི་མ་ཡིན་དེ་ལ་ཁྲི་ཆེན་བླ་མས་ཁ་བཏགས་ཆེ་བ་
ཞིག་འབུལ་སོང་། མི་མ་ཡིན་དེས་ངེད་ལའང་བཀྲས་དར་ཆེ་ལེགས་ཤིག་ཚུར་
བྱིན་ཅིང་གུས་གུས་འདྲ་མོ་བྱེད་པ་དང༌། ས་སྐྱོང་བླ་མར་ངེད་ཀྱིས་བཀའ་སྒོ་ཞིག་
ཕུལ་འཕྲལ་དེ་རྣམས་ཀྱིས་སྣ་དྲངས་ཏེ་ཁོང་དཔོན་གཡོག་མི་མ་ཡིན་ལྟ་བུ་དེ་དང་
མཉམ་དུ་བྱོན་སོང་། ངེད་ཀྱིས་མར་ལྟས་པས་ཡང་སྔར་བཞིན་ཁང་པ་དམར་པོ་
འཇིགས་སུ་རུང་བ་ཞིག་ཏུ་ལ་མོ་ཆོས་སྐྱོང་དེ་ཡང་གོང་བཞིན་བྱས། རིམ་གྱིས་དེ་
སའི་ཐག་རིང་བ་ཞིག་ནས་བསམ་ཡས་པེ་ཧར་ཆོས་སྐྱོང་པ་གོང་ལྟར་བྱས་ཕེབས་
སོང་། སླར་ཡང་དྭགས་པོའི་ཕྱོགས་ཡིན་སྙམ་པ་ནས་བསྐོར་ཏེ་ཕེབས་རྩིས་ལ་
གསང་ཕུའི་བསེ་ཁྲབ་པ་དང༌། གནས་ཆུང་ཆོས་སྐྱོང་བར་བསྐོར་ནས་ཕེབས་
དགོས་འདྲ་མོ་ཞིག་རྨིས་པ། སྐུ་རིམ་གྱིས་མ་བཟློག་པ་བྱུང་ཚེ་ངེས་པར་ལྟས་ཞན་
ངེས་ཡིན་འདུག་པས་དེ་དག་ལ་དམིགས་པའི་འཆི་བསླུས་གཙོས་རིམ་གྲོ་ཞབས་
བརྟན་གང་དྲག་དགོས་ཚུལ་གྱི་སྙན་སྒྲོན་ཕུལ། འབའ་རོང་རྫོང་སྡོད་སངས་རྒྱས་
- 230 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མགོན་པོ་སྡེ་དགེ་ལོ་མཇལ་དུ་བྱུང་བར་དྲང་སྲོང་ནད་ཀྱིས་གློ་བུར་དུ་གཟིར་
འདུག་ཅིང་སྨན་དཔྱད་དང་སྲུང་བས་ཕན་མིན་གྱི་བརྟག་པ་བགྱིས་ཀྱང་ནད་ལས་
མི་གྲོལ་བ་ཞིག་བབས་སོང་བས་ངེད་ནས་ངན་སོང་སྦྱོང་བའི་དབང་བྱས་པས་
ཞག་ཤས་ནས་དུས་ཀྱི་བསྐྱས་ཆེན་བཏེག་སོང་བར་ལམ་བསྟན་སོགས་བགྱིས།
རྒྱ་གར་ཕུ་ལ་དྷ་རིའི་ཨ་ཙ་ ར་བཞིས་སྨན་སྣ་དང་། གངྒཱའི་ཆུ་བོའི་ས། མ་ཕམ་
པའི་མཚོ་རྡོ་བཅས་ཁྱེར་བྱུང་བ་ལ་དེར་བྱ་དགའི་སྟེར་སྦྱིན་གྱིས་མགུ་བར་བྱས།
འཛམ་ཐོག་ལྷ་སྲས་ལྕམ་སྲིང་ལ་སྤར་ཁའི་གནང་བབ་ཀྱི་རྗེས་གནང་བཅུ་སྐོར་
ཙམ་ཕུལ་ནས་ཐོན་འཇགས་ཞུས། རྒྱའི་སྐུ་ཚབ་མགོ་ལོག་ཏུ་འགྲོ་མི་ལོ་གཙང་ཡེ་
དང༌། ཁ་སུ་ར་བཅས་ཀྱི་འཚམ་འདྲི་དང༌། དད་རྟེན་བྱིན་རྫས་དགོས་ཚུལ་སོགས་
འབྱོར་པས་ཡིག་ལན་བཏང་། ཀརྨ་གཉན་པ་སྤྲུལ་སྐུ་དང༌། ཁྲོམ་ཚ་བླ་མ་ཧོར་
དཔོན་ཁག་སོགས་ཀྱི་བང་མི་བརྟག་ཞུས་དགོས་རིགས་ལ་དབང་། གསོལ་སྟོན་
གནང་སྦྱིན། སོ་སོར་གང་དགོས་པའི་མཐུན་འགྱུར་ཕན་ཆ་དང་། བསླུ་མེད་དཀོན་
མཆོག་གསུམ་ལ་རང་ གིས་ ཇི་ ལྟར་ འདོད་ པའི་དོན་འབྲས་ཞུ་བ་མ་གཏོགས་
དགོས་པ་ཅི་ལ་མཆིས་ཀྱང་ཤེས་བྱ་རབ་ཀྱི་ཡོན་ཏན་མཁན་ལ་བཀུར་སྟི་བྱ་བ་
ནས་བཟུང་། ཕྲུ་མོ་བར་དང༌། སྒོ་དྲུང་གི་གེ་སར་སྒྲུང་མཁན་ལྷ་མ་ཡན་ཐམས་
ཅད་ཀྱང་དགའ་མགུ་ཡི་རང་བྱ་ཕྱིར་བྱང་དགེ་རྩེ་འབུམ་ཤུལ་བ་མོ་མ་རྒྱལ་མཚན་
ཟེར་བ་ལ་ཡང་ཇུ་ཐིག་ལ་བརྟེན་པའི་ལོ་མོ་ཞིག་བཏབ་པར་འུད་ཤོབ་དང་འདྲེས་
པའི་བདེན་རྫུན་རྡེའུ་དཀར་ནག་ཁྲ་གསུམ་ལྟ་བུ་སྣ་ཚོགས་ཤར་ཚོད་ཀྱི་ལབས་
རིགས་མང་བར་འདུག་པས་ཞབས་ཏོག་དང་མོ་ཡོན་བཅས་བཟབས་པར་བགྱིས།
མགོ་ལོག་རྒྱལ་ཀོའི་ཚ་བོ་རྐུ་ཇག་འགྲོ་ལམ་དུ་བསད་པའི་བསྔོ་ཞུས་འབྱོར་ཞིང༌།
31 -



པ་མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཐལ་ཤུལ་ བཅས་ ཁག་ གཉིས་ དགྲ་ཤ་ མི་ དགོས་ པའི་ གནས་ ཚུལ་ གྱི་ ཡི་གེ་
བརྫངས་པས་ རིམ་གྱིས་བདེ་འཇགས་སུ་གྱུར། གཞུང་བཀོད་ཀྱི་གོ་འཇོ་རྫོང་
དཔོན་དབུས་པ་སྤྱན་རྫོང་སྡེ་པའི་ནང་མི་དང༌། ལྷ་ས་ནས་འོངས་པའི་འཇམ་
དབྱངས་གོང་མའི་སྐུ་ཚབ་ཕུ་དཱ་ཞིང་གི་ཐང་དུ་བྱིན་རླབས་ཞུར་འབྱོར་བས་གནས་
ཚུལ་མང་བ་ཞིག་ཐོས་ཚེ་འདུས་བྱས་ཐམས་ཅད་མི་རྟག་པ་མངོན་སུམ་དུ་གྱུར།
སྒྲ་ཐག་ལུང་སྒར་ནས་ཚ་བོ་དབོན་རིན་ཆེན་མཆོག་གྲུབ་ཀྱིས་འཚམ་འདྲི་དང་གང་
སྤྱིའི་གནས་ཚུལ་གནང་བར་མ་ཎི་བ་ཅན་འབྱོར། གནམ་སྟོང་ཉིན་དབོན་སྟོད་
རབ་བརྟན་རྩེའི་དགེ་སློང་བསོད་ནམས་བསྟན་འཛིན་ཞུ་བ་རྡོ་རྗེ་འཇིགས་བྱེད་ཀྱི་
རྩ་སྔགས་འབུམ་ཐེར། ཉེ་སྙིང་ཤིན་ཏུ་མང་བ་དང༌། ལྷག་པར་སྙིང་པོ་དུང་ཕྱུར་
ལྷག་ཙམ། གཞན་ཡང་ཡི་དམ་མང་པོའི་གྲངས་བསྙེན་དུ་མ་སོང་བ་དེ་ཉིད་སྔོན་
དུ་ཞིང་ཕེབས་ཡོད་པའི་གདུང་རུས་ལ་བྱང་བུ་སཱཙྪ་དང༌། ཞར་བྱུང་དུ་དམིགས་
ཡུལ་ཁ་ཤས་ལའང་གནས་སྤོར་ལེགས་པར་བགྱིས། མདོ་ནས་སྡེ་དགེ་བླ་བྲང་
ཁག་དང༌། ངེད་རང་ཚོང་པ་མཛོ་དྲེའུ་བཅས་མགོ་ཐོན་དང༌། ས་ངོར་བཀྲ་ཤིས་
ལྷུན་པོ་བཅས་ཀྱི་ཚོང་པ་རྣམས་འབྱོར་པའི་སོ་སོའི་སྣེ་ལེན་དང་། དབུས་ཕྱོགས་
སུ་ཞུ་ཡིག་རྟེན་བཅས་ཕུལ་བའི་ཐོ་ལ། ཐོག་མར་ལྷ་མིའི་སྐྱབས་མགོན་གོང་ས་
སྐུ་ཞབས་རིན་པོ་ཆེའི་དྲུང་དུ་ཞུ་ཤོག་རྟེན་བཀྲ་ཤིས་པའི་ཁ་བཏགས་ཆེ་ལེགས།
གསེར་ཞོ་བཅོ་ལྔ། གནམ་སའི་དཔལ་མགོན་ཆེན་པོ་དབང་སྐུ་ཞབས་སུ་ཞུ་ཤོག །
བཀྲ་ཤིས་ཁ་བཏགས། གསེར་ཞོ་ཉི་ཤུ། དབང་སྐུ་ཞབས་ཀྱི་མགྲོན་གཉེར་ལྷན་
རྒྱས་སུ་ཞུ་ཡིག་རྟེན་ཤོག་ཆག །བཀྲ་ཤིས་ལྷུན་པོར་ཐམས་ཅད་མཁྱེན་གཟིགས་
ཆེན་པོའི་སྐུ་ཞབས་སུ་ཞུ་ཤོག་དང་བཀྲས་དར། ཇ་འཁོར་དྲུག་བཞི། དྲེའུ་སྒ་སྟན་
- 232 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བཅས། ཕྱག་མཛོད་ མཆོག་ གི་ སྐུ་ ཞབས་ སུ་ ཞུ་ཤོག་ རྟེན་ཆུང་ཇུ་འཁོར་དྲུག་
གཉིས། དཔལ་ས་སྐྱ་པ་ཆེན་པོའི་སྐུ་ཞབས་སུ་ཞུ་ཤོག །ཇ་འཁོར་དྲུག་བཞི། རྟ་
ཕོ་བཟང་བ་གཅིག །ཕྱག་མཛོད་སྐུ་ཞབས་སུ་ཞུ་ཤོག་རྟེན་བཟང་ཇ་འཁོར་དྲུག་
གཅིག །ཕྱག་ མཛོད་ ཞིང་ ཕེབས་ ཀྱི་ སྐུ་ ཚ་ རྣམས་ ལ་ཁ་ བཏགས། གསེར་ ཞོ་
གསུམ། ངོར་ཨེ་ཝཾ་བླ་བྲང་དུ་ཞུ་ཡིག་རྟེན་གཞུང་མ་འཁོར་དྲུག་གསུམ། རྟ་ཕོ་
བཟང་བ། དྲེའུ་གཅིག་བཅས་ཤེད་ལྡན། མཁས་གྲུབ་རིན་པོ་ཆེ་དཔལ་ལྡན་དོན་
གྲུབ་ ཀྱི་དུས་ ཇའི་རྟེན་རྟ་བཟང་ བ་ གཅིག་ དང༌ གསེར་ ཞོ་ སུམ་ཅུ། ཤར་ རབ་
གསལ་དུ་བླ་མ་མཛོད་པར་ཞུ་ཡིག་རྟེན་གསེར་ཞོ་ལྔ། བླ་བྲང་ཞབས་ཕྱི་སེར་སྐྱ་
བྱིང་ལ་བལ་ཊཾ་བཅུ་བཞི། ཀླུ་ལྡིང་ཞབས་དྲུང་རིན་པོ་ཆེའི་སྐུ་ཞབས་སུ་ཞུ་ཡིག་
རྟེན་ཆུང་ཇུ་འཁོར་དྲུག་དྲུག ། རྟ་གཅིག །དྲེའུ་ན་བཞི་པ་བཟང་བ། གཉེར་པ་
རིན་ཆེན་དང་མགྲོན་གཉེར་མཆོད་དཔོན་བཅས་ལ་ཆུང་ཇུ་འཁོར་གསུམ། ཞབས་
ཕྱི་ཡོངས་རྫོགས་ལ་ཆུང་ཇུ་འཁོར་གསུམ་བཅས་ཁྱོན་འཁོར་དྲུག་གཅིག །ཐར་རྩེ་
སྐུ་ཞབས་སུ་ཞུ་ཡིག་རྟེན་གཞུང་ཇ་འཁོར་དྲུག་གསུམ། རྟ་གཅིག །དྲེའུ་གཅིག །
ཞབས་ཕྱི་བྱིང་ལ་འཁོར་གསུམ། ཕུན་ཚོགས་ཁང་གསར་ཞབས་དྲུང་རིན་པོ་ཆེར་
ཞུ་ ཡིག་ རྟེན་ གཞུང་ ཇ་ འཁོར་ དྲུག་ གསུམ། རྟ་ ཕོ། དྲེའུ་ བཟང་བ་ བཅས། ཕྱག་
མཛོད་པར་གསེར་ཞོ་ལྔ། ཞབས་ཕྱི་བྱིང་ལ་བལ་ཊཾ་བཅུ་གཉིས། ཁང་སར་དུ་རྡོ་
རྗེ་སློབ་དཔོན་པར་ཆུང་ཇུ་འཁོར་དྲུག་གཅིག །རྟ་ཕོ་བཟང༌། ལྷོ་པ་སྤྱི་སོར་ཡིག་
རྟེན་དངུལ་སྲང་དོ། བཞི་སྡེ་སྤྱི་སོར་ཡིག་རྟེན་བལ་ཊཾ་བརྒྱད། གླིང་སྤྱི་སོར་ཡིག་
རྟེན་དངུལ་སྲང་གསུམ། གླིང་དགེ་རྒན་ལ་ཡིག་རྟེན་གསེར་ཞོ་དོ་དང་ཁ་བཏགས།
འཕར་ཉག་སྤྱི་སོ་ལ་ཡིག་རྟེན་དངུལ་སྲང་གང་དང་ཞོ་དོ། ག་ཟི་སྤྱི་སོ་ལ་ཡིག་རྟེན་
- 233 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བལ་ཊཾ་བརྒྱད། འབམ་པ་སྤྱི་སོ་ལ་ཡིག་རྟེན་བལ་ཊཾ་བརྒྱད། ཟིལ་གནོན་སྤྱི་སོར་
ཡིག་རྟེན་བལ་ཊ་བརྒྱད། སྤུ་འབོར་སྤྱི་སོར་ཡིག་རྟེན་བལ་ཊཾ་བརྒྱད། རང་པོ་སྤྱི་
སོར་ཡིག་རྟེན་བལ་ཊཾ་བརྒྱད། གློ་བོ་སྤྱི་སོར་ཡིག་རྟེན་བལ་ཊཾ་བརྒྱད། ལྡན་སྤྱི་
སོར་ཡིག་རྟེན་བལ་ཊཾ་ཉི་ཤུ། མི་ཉག་སྤྱི་སོར་ཡིག་རྟེན་དངུལ་སྲང་དོ། ཆུ་འདུས་
སྤྱི་སོར་ཡིག་རྟེན་བལ་ཊཾ་བརྒྱད། ཕན་ཁང་ཁྱིམ་སྲུང་ཚོང་དཔོན་རབ་བརྟན་ལ་
སྲུང་མདུད་དང་གསེར་སྲང་གང་། མཛོད་རྙིང་བཀྲ་ཤིས་ཕུན་ཚོགས་ལ་ཡིག་རྟེན་
གསེར་ཞོ་གསུམ། རྩེ་གདོང་སྤྲུལ་སྐུ་རིན་པོ་ཆེར་ཞུ་ཤོག་རྟེན་གསེར་ཞོ་བདུན།
མཁན་དབོན་སངས་རྒྱས་ཡེ་ཤེས་པ་ལ་ཞུ་ཤོག་དང་གསོལ་ཇ་འཁོར་དྲུག་གཉིས།
ཆིབས་ཆིབས་རོལ། དྲེའུ་བཅས། ཕྱག་མཛོད་དམ་ཆོས་ལ་ཤོག་ཆག་དང་རྟ་ཕོ།
མངའ་བདག་སྐུ་འབྲིང་ལ་ཞུ་ཡིག་རྟེན་གསེར་ཞོ་ལྔ་དང་རྟ་ཕོ། མངའ་བདག་
སྐུ་ཆུང་ལ་ཞུ་ཡིག་རྟེན་གསེར་ཞོ་ལྔ། གཞན་ཡང་ཡུལ་ཕྱོགས་དེ་དག་གི་བླ་མ། སྡེ་
པ། ཡུལ་མི་བཅས་ཇི་ལྟར་འོས་པ་རྣམས་ལ་ཡི་གེ་རྟེན་བཅས་གང་ལ་གང་འཚམ་
དང༌། ས་སྐྱ་སྤོམ་གཉེར་གྱིས་གཙོས་སྦོམ་གཉེར་རྣམས་ལ་ཇ་འཁོར་དྲུག་རྟ་ཕོ་རེ་
བཅས་དང་ཆས་ཟུར་སོགས་ཟབ་རྒྱས་སུ་བརྫང་བརྡར་ཞུས། ལྷུན་གྲུབ་སྟེང་གི་
ཆོས་གྲྭ་ཆེན་པོའི་མགོན་ཁང་ཕན་ཚུན་དང༌། ཆོས་རྒྱལ་ཆེན་པོ་བསྟན་པ་ཚེ་རིང་
གིས་ལྷག་བསམ་ལས་བཞེངས་པའི་གཙུག་ལག་ཕུར་པ་ཁང༌། སྐྱེས་རབས་སྐུ་
གདུང་ལྷ་ཁང་རྣམས་ལ་འདི་ལོ་ཕ་རོལ་གྱི་བྱད་ཁ་ཆོད་གཏོང་ངམ་རྐྱེན་ཆག་གིས་
ཉམས་ཆག་འོང་ངོ་ཤར་བས་དེ་ དགྲ་ ལ་ དམིགས་ པའི་བགེགས་བསྐྲད་ཁྲུས་
གསོལ་དང༌། ཆོས་སྲུང་དམ་ཅན་རྒྱ་མཚོར་ཕྲིན་ལས་བཅོལ་ཞིང་མེ་ཏོག་འཐོར་
ཏེ་ཇི་ལྟར་སྐབས་སུ་བབ་པའི་ཀ་ཉན་གདུང་བཅོས་སྤོ་ལན་སོགས་འདི་ལྟར་བྱས་
- 234-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ན་ལེགས་ཚུལ་གྱི་ཁྲི་ཆེན་དུ་སྙན་སྒྲོན་ཕུལ། ངེད་རང་གི་ཚ་བོ་ལྷུན་གྲུབ་ཅན་མདོ་
ནས་ན་བར་བྱུང་ཞིང་དབང་རིམ་གྲོ་སྨན་བཅོས་སོགས་བགྱིས་ཏེ། ཁོ་རང་ཡར་
སོང་ན་ལམ་དུ་དོགས་ངོ་ཤར་བས་ལག་དོ་དྲེའུ་ཇ་བཅས་བསམ་ཡོད་བྱིང་དང་
སྦྲགས་ ཏེ་ རང་ ཡུལ་ དུ་ བརྫངས། ཧོར་ དཔོན་ ཁག་ དང༌ ལྕགས་ མདུད་ དཔལ་
མགོན་གྱི་སྐུ་ཚབ་རྣམས་ལ་ རང་རང་གང་འདོད་ ཀྱི་གནང་ ཆ་དང་ཡིག་ ལན་
སོགས་སྤྱད། མི་དབང་བླ་མ་དབྱར་གཟིགས་སུ་ཕེབས་མི་གྲུབ་པ་ཞིག་བློར་ཤར་
བས་ངེད་རང་ལུས་ཀྱི་འཕྲོད་བསྟེན་དུ་ལེ་རོང་ཚ་ཁར་འགྲོ་ཆོག་ཚུལ་གྱི་སྙན་སྒྲོན་
ཕུལ། ཚེས་བཅོ་བརྒྱད་ཉིན་ཆོས་རྒྱལ་ ཁྲི་ཆེན་བླ་མར་མི་གཡོ་བའི་རྗེས་གནང་
དང༌། ཞར་བྱུང་དུ་དམ་ཅན་སྲུང་མ་རྒྱ་མཚོར་གཏོར་འབུལ་གྱི་ཐོག་བཀའ་བསྒོ་
ཟབ་རྒྱས་ཕུལ། བཅུ་དགུའི་ཉིན་ཐོན་ནས་འཁོར་ལོ་མདོར་བསྡད་དེ་སེར་སྐྱ་
རྣམས་ལ་ དབང་ ཞིག་ བྱས། ཕྱི་ཉིན་ ཚ་ ཁར་ སོང་ནས་ཞག་བདུན་བར་ འཕྲོད་
བསྟེན་དང༌། དེ་དག་གི་ཞོར་བྱུང་དུ་བྱང་རུའི་གད་ཐོག་དཔོན་ཁག །གཞན་ཡང་
དེ་ཕྱོགས་ཀྱི་ཡོན་བདག་ཕོ་མོར་དབང་བྱིན་རླབས་གང་དགོས་བྱས། དེ་སྐབས་
ཟིལ་ཕུར་བཀྲ་ཤིས་ལྟེམ་གྱི་དཔོན་མོ་དབྱར་མཐོང་དུ་ཕེབས་ཡོད་པར། ཀརྨ་ཞྭ་
དམར་བ་རིན་པོ་ཆེ་དང་སི་ཏུ་ལྷན་རྒྱས་གདན་ཞུས་མཛད་འདུག་པ་ངེད་ལའང་
སྒར་ཐོག་ཏུ་འོང་དགོས་ཚུལ་ཕེབས་པར་ཀརྨ་པ་ལྷ་སྟེང་དུ་ཕེབས་གྲུབ་ན་སྙམ་
པའི་ཞར་བྱུང་མཇལ་དར་འབུལ་བ་དང་སྦྲགས་པར་སོང་། ཐོག་མར་བླ་མ་རྣམ་
གཉིས་མཇལ། ངེད་ལ་རྣམ་ གྲངས་ ཁ་ཤས་དང༌། སི་ཏུ་ སྐུ་ ཞབས་ཀྱི་མ་ཡུམ་
འདས་པའི་ བྱང་བ་ཞུ་རྟེན་དངུལ་སྲང་ ལྔ་བཅུ། དར་གོས་ རས་ གསུམ། གཅན་
གཟན། རྟ་དྲེའུ་བཅས་རྣམ་གྲངས་བཅུ་བདུན་ཙམ་གནང་། དེ་མཚམས་དཔོན་
- 235 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མོའི་སྒར་དུ་སོང་ནས་མཇལ་དར་ཕུལ། གསོལ་ཞབས་བཟང་ཞིང་ཚན་གྲངས་ཁ་
ཤས་སྩལ། སྐུ་འཁོར་ཚང་མར་སྲུང་མདུད་དང་བཀའ་བསྒོ་ཕུལ་ཏེ། ལྷ་ལུང་ཁུག་
གི་ཇོ་རྒན་རྣམས་ལ་དབང་བྱིན་རླབས་བྱས། དེ་ནས་སྒ་ལེན་སྟེང་དུ་འོངས་ནས་
དགོན་པར་རྗེས་གནང་ཞིག་དང༌། མགོན་པོ་ཁྲོ་བཅུའི་རྗེས་གནང་བཀའ་བསྒོ་
སོགས་ ཕུལ། བླ་མ་བསོད་ནམས་ དབང་ ཕྱུག་ གིས་ གཙོས་ གྲྭ་ མང་ བཅས་ ཀྱི་
འབུལ་ བ་ཞབས་ ཏོག་ བཟབས། དགོན་ པར་ གནང་ཆ་དང་ བྱིན་རྟེན་ རྒྱས་ པར་
ཕུལ་ནས་ལྷུན་གྲུབ་སྟེང་གི་རང་གནས་སུ་སླེབས། གླིང་གི་སྲས་ལྕམ་སྲིང་དང༌།
ལྕགས་མདུད་ཁྲོམ་དགེ་བླ་མ། ཧོར་ཏྲེ་བོའི་སྲས་པོ། གཞུང་སའི་མི་སྣ་བཅས་
སྟོད་སྨད་ཀྱི་སེར་སྐྱ་ཐམས་ཅད་ལ་དབང་གསོལ་སྟོན་བྱིན་རླབས་གནང་ཆ་རྒྱས་
པ་དང༌། སོ་སོར་ལུགས་གཉིས་ཀྱི་བཀོད་པ་གང་བབ་ཀྱིས་བསྟན་འགྲོ་བདེ་ལ་
བཀོད། སྤེ་བར་བླ་མ་དཔལ་འབྱོར་ཞིང་ཕེབས་འདུག་པར་ངེད་རང་ལྷ་མདོར་
སོང་ནས་ཞག་གཉིས་བསྡད་དེ་ལམ་སྟོན་དང་སྐུ་གདུང་ཞུགས་འབུལ་བཅས་ཀྱི་
ཞབས་ཕྱི་གང་དགོས་བསྒྲུབས། འབུལ་སྟེར་བཟང་ཞིང་། ལམ་ཞོར་དུ་གཉེར་པ་
དར་རྒྱས་ཀྱིས་བོས་ཤིང་ཞག་འདུག་གིས་རྗེས་གནང་གསུམ་ཙམ་བསྐུར། འབུལ་
ཞབས་བཟང་ཞིང་རང་གི་གནས་ཁང་དུ་འབྱོར་ཏེ་བར་སྐབས་ཀྱི་བྲེལ་བ་གང་
དགོས་བསམ། དཔལ་འབྱོར་ཞིང་ཕེབས་ དང་འཇིགས་བྱེད་ ཀྱི་ རྣལ་ འབྱོར་ པ་
བསོད་ནམས་བསྟན་འཛིན་གཉིས་ཀྱི་གདུང་རུས་ལ་སཱཙྪ་བཏབ་ཅིང་མདུང་རྩེར་
ཁང་བརྩེགས་དང་གཟུངས་གཞུག་ཏུ་མ་ཎི་བྱེ་བ་ལྷག་ཙམ་གྱི་འཁོར་ལོ་དང་སཱཙྪ་
རྣམས་བཞུགས། དགེ་སློང་ཉི་ཤུས་རུས་སྒྲུབ་དང༌། དགེ་སློང་བརྒྱད་ཀྱིས་གཟའ་
སྐར་བཟང་ ཉིན་ཞིག་ལ་རབ་གནས་ལེགས་པར་བགྱིས། ཀརྨ་པ་སི་ཏུ་བཅས་
བྱ
- 236 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཁན་སློབ་ལྷོའི་ཀརྨ་ལྷ་སྟེང་དུ་སྐུ་མཚམས་བཅས་རྒྱར་ཕེབས་རྒྱུར་ཨ་ལོ་རྩེ་
གསུམ་མདོར་ཕེབས་བྱུང་བར་ངེད་ནས་ཞུ་ཡིག་དང་སྐུ་རྫོང་། མ་ཡུམ་འདས་པའི་
དགེ་མཐུན་རྟེན་བཅས་བཟབས་པར་ ཕུལ་མི་ བཏང་ ། སྡེ་དགེ་ ཁྲི་ཆེན་པའང་
མཇལ་འཛོམ་དུ་ཕེབས་ངེད་ལ་བཀའ་ཤོག་དང་རིན་ཆེན་དང་པོ་སྲང་འཁོར། ཁ་
བཏགས། རྟ་ཕོ་གཅིག་བཅས་དགེས་པར་གནང༌། བདག་ཅག་རང་དང་གཏོས་
བཅས་ ཀྱི་ རིམ་གྲོར་ བསྐང་ བ་ སྟོང་ ཚར་ གསུམ། འབུམ་ ཆོས་ སྣ་ ཁ་ ཤས། ཁ་
འབར་མ་གཉིས། མདོས་ཀྱི་རིགས་ཁ་ཤས་ཀྱང་གྲུབ་པར་བྱས། དབུས་ཕྱོགས་
ནས་དབོན་པོ་དཔལ་གྲུབ་བྱོན་ཚུལ་གྱི་བང་མི་འབྱོར་བྱུང་བ་བོད་ཀྱི་ཁ་སྐད་
སོགས་གསལ་བར་ཐོས། རྫོང་ཆེན་མགོའི་ལྷ་ཁང་གསར་བཞེངས་ལེགས་པར་
གྲུབ་པ་མགོ་པ་ཨ་དོན་བཅས་ཀྱི་གནས་ཚུལ་བྱུང་བ་དཀོན་མཆོག་གསུམ་གྱི་
ཐུགས་རྗེར་གོ །འདི་ལོ་དབྱར་ལྷུན་གྲུབ་སྟེང་དུ་བསྡད་དེ་སྟོན་གྱི་བྲེལ་བ་ཇི་ལྟར་
དགོས་པ་རྣམས་བཅད། ཟླ་བ་དགུ་པའི་ཚེས་མགོར་མདུན་ཆེན་ལ་སྙན་ཞུ་ཕུལ་
ཏེ། ནས་ལྡོམ་གྱི་ཞར་བྱུང་དུ་ཕོ་བྲང་སོ་སོའི་མངའ་ཞབས་དང་དགོན་སྡེ་རྣམས་
ལ་ཆོས་འབྲེལ་བྱེད་རྒྱུའི་རྩིས་ལ་ཐོག་མར་ཟླ་བ་དེ་ཉིད་ཀྱི་ཚེས་ལྔའི་ཉིན་སྒར་
བཏེག་སྟེ་དྷར་མདོ་ནས་བཟུང་རིམ་གྱིས་ཕོ་བྲང་མཁར་མདོར་སོང་། དེ་གའི་བླ་
དགོན་དང་སྡེ་ཐམས་ཅད་ལ་དབང་བྱིན་རླབས་སོགས་ཇི་ལྟར་འདོད་པ་བགྱིས་ཏེ།
དབོན་སྟོད་ རབ་བརྟན་རྩེའི་མངའ་འོག་དཀྱིལ་ལེ་ཐང་དུ་སོང་ནས་ཞག་ཤས་
དབང་ཆོས་བགྱིས། དེར་ཟུར་མང་དྲུང་པ་ནས་འཚམས་འདྲི་དང༌། ཆབ་མདོའི་སྐྱོ་
མདའ་བླ་མ་བསོད་ནམས་དབང་ཕྱུག་གིས་འབུལ་བ་དང༌། དབུས་ངོར་དགོན་
ནས་ངེད་རང་ནུ་བོ་དཔལ་གྲུབ་ཕྱིར་ཕེབས་ཀྱི་ལ་རོང་སྐྱེལ་མི་བཅས་འབྱོར།
- 237 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རིམ་གྱིས་ཕོ་བྲང་རབ་བརྟན་རྩེར་སོང༌། ས་སྐྱོང་བསོད་ནམས་མགོན་པོ་དང༌།
དཔོན་མོ་ཚེ་རིང་ལགས་བཅས་ ཀྱིས་བསུ་བ་མཇལ་དར་སོགས་ གནང་། དེར་
ཞག་ཤས་བསྡད་ཅིང་དགོན་པར་དབང་རྗེས་གནང་མགོན་ཁང་དུ་ཕྲིན་བཅོལ་
རྒྱས་པར་ཞུས། ཕོ་བྲང་ནས་གསོལ་སྟོན་བཟབས་ཤིང་བཀྲ་ཤིས་ལྟེམ་དུ་སོང་།
ལྷ་སྲས་སྐུ་འཁོར་གཙོས་པའི་དེ་ཕྱོགས་ཀྱི་ཡུལ་སྡེ་བཅས་ལ་དབང་བཀའ་བྱིན་
རླབས་ཕུལ། དེ་མཚམས་ཡེ་ན་ཕོ་བྲང་དུ་སོང་ནས་དགོན་པ་སྡེ་བཅས་ལ་ཆོས་
འབྲེལ་དང༌། རི་ཁྲུས། བྱིན་རླབས་བཀའ་བསྒོ་བཟབས་པར་བགྱིས། དེ་ཉིད་དུ་
རབ་བརྟན་རྫོང་དཔོན་སྲུང་ལུ་དགོན་པ་སྡེ་ཡུལ་བཅས་ཀྱིས་འབུལ་བ་ཆས་ཟུར་
རྒྱས་པར་བྱུང༌། དེ་ནས་ལྕགས་ར་བསམ་འགྲུབ་རྩེར་སོང་། ཕྱི་ལམ་ལྕང་སྡེ་པ་
ནོར་ཡོན་ལ་དབང་ཁྲུས་བཀའ་བསྒོ་དང༌། ལེགས་སློབ་ཉེས་སྤང་གི་ཞུ་འོས་གང་
ཡོད་ཕུལ། འཛམ་ཐོག་ཕོ་བྲང་དུ་སོང་ཞག་བཅུ་སྐོར་རིང་ལ་གཙོ་བོར་ལྷ་སྲས་
ལྕམ་སྲིང་སྐུ་འཁོར་དང་བླ་དགོན་སྡེ་བཅས་ལ་དབང༌། ཁྲུས། བཀའ་བསྒོ། ལྷ་
བསང་། རབ་གནས་ཇི་ལྟར་འོས་པ་རྣམས་ཞབས་འགྱུར་བསྒྲུབས། ཕོ་བྲང་ནས་
གསོལ་སྟོན་གྱི་ཐོག་ངོས་ལ་གནང་སྟེར་གྱི་ཚོགས་རྒྱ་ཆེ་བ་འདི་ལྟར་མཆིས་ཏེ། །
༈ བདེ་གཤེགས་ཀུན་དངོས་རྩ་བརྒྱུད་བླ་མ་དང་། །ལྷག་པའི་ལྷར་གྱུར་བདེ་
ཀྱེ་གསང་གསུམ་སོགས། །སངས་རྒྱས་ཆོས་ཚོགས་བཀའ་སྲུང་གུར་ཞལ་བཅས། །
ཀུན་ལ་ཕྱག་འཚལ་ཐུགས་རྗེས་གཟུང་དུ་ གསོལ། །རབ་འབྱམས་རྒྱལ་བ་རྒྱ་
མཚོའི་ཐུགས་ རྗེའི་ འཕྲུལ། །སྲིད་འདིར་བསྟན་འགྲོའི་སྣང་ངོར་གཟུགས་སྐུའི་
གར། །ངུར་སྨྲིག་ཟོལ་གྱིས་མཚན་དཔེའི་དཔལ་འབར་བ། །ས་གསུམ་འདྲེན་པ་
མཆོག་ ཁྱོད་ གཙུག་ན་རྒྱལ། །བུ་ རམ་ ཤིང་ པ་ འཁོར་ བཞིའི་ དབུས་ན་མཐོ། །
，
- 238 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འདྲེན་ཁྱེད་ངུར་སྨྲིག་འཛིན་པའི་དབུས་ན་སྟེ། །དེ་ལས་ཁྱད་འབྱེད་གཞན་འགའ་
རྟོག་གེའི་བློས། །ལན་བརྒྱར་བརྟགས་ཀྱང་དམིགས་པར་གྱུར་མ་ལགས། །རྣམ་
འདྲེན་ཁྱེད་ཐུགས་མཁྱེན་རབ་ནོར་བུའི་གཏེར། །མངའ་ཕྱིར་མ་དྲོས་རྒྱ་མཚོའི་
བདག་པོ་བཞིན། །རྒྱ་མཚོ་ཡིད་བཞིན་ནོར་བུའི་འབྱུང་གནས་ཏེ། །རྣམ་འདྲེན་
མཁྱེན་པའི་དབང་ཕྱུག་དཔལ་བཞིན་ནོ། །རིན་ཆེན་རང་བཞིན་མཛེས་སྡུག་ལྷུན་
པོ་ལ། །ཉི་ཟླའི་ཕྲེང་བས་མཛེས་པར་བསྐོར་བ་འམ། །འོན་ཏེ་སྐུ་བཞིའི་བདག་
ཉིད་འདྲེན་པ་རྗེ། །མཁྱེན་བརྩེའི་འོད་ཀྱིས་མཛེས་སམ་འཕྱང་མོ་ཉུག །ལྔ་རིག་
སྨྲ་བ་ཀུན་གྱིས་སྙན་དངགས་ཀྱི། །ཚིག་བཟང་མེ་ཏོག་སིལ་མས་རྣམ་ཀུན་ཏུ། །
བསྟོད་འོས་ཞབས་ཀྱི་ཆུ་སྐྱེས་མི་འགྱུར་བའི། །གདོང་ལྔས་རྣམ་པར་བཏེག་པའི་
ཁྲི་དྲུང་དུ། །སྡེ་བཞི་དགེ་བཅུ་དར་བའི་ཡུལ་ལྗོངས་འདིར། །ས་དབང་རྐང་འཐུང་
དབང་པོའི་རིགས་སྐྱེས་པའི། །ལང་ཚོའི་ལྕུག་ཕྲན་གཞོན་གྱུར་གུས་ལྡན་ཟུང་། །
ཞུ་མཆིད་སྙན་ཚིག་ཡལ་འདབ་འདི་ལྟར་གཡོ། །བསྟན་པའི་བློ་ཅན་རྣམ་འདྲེན་
མཆོག་རྣམས་ནི། །རྟག་ཏུ་འགྲོ་ཕན་འབའ་ཞིག་སྒྲུབ་པར་བྱེད། །རང་དོན་སྤངས་
ནས་གཞན་དོན་ལ་དགྱེས་པ། །བྱང་སེམས་དམ་པ་རྣམས་ཀྱི་སྤྱོད་ཡུལ་ལགས། །
ལྷུན་པོ་རིན་ཆེན་གྱུར་ཀྱང་བེམས་པོའི་གཟུགས། །རྒྱ་མཚོའི་ཡིད་བཞིན་གཏེར་
ཡང་བ་ཚྭས་རྙོག །དེ་དག་ཀུན་ལས་གཞོམ་བྲལ་རྡོ་ རྗེའི་སྐུ། །མཚུངས་པ་ལས་
ཀྱང་ཁྱད་པར་དུ་མས་འཕགས། །འདྲེན་པའི་མཁྱེན་རབ་ཡོན་ཏན་ནམ་མཁའི་
མཐའ། །དམན་བློ་སྦྲང་བུའི་གཤོག་པས་གཞལ་འདོད་མིན། །དད་པའི་ཤུགས་
ཀྱིས་ཆ་ཤས་ལ་བསྔགས་པ། །ངལ་བ་དོན་ལྡན་ཉིད་དུ་ཅིས་མི་འགྱུར། །གསང་
གསུམ་མཛེས་ སྐུའི་དཀྱིལ་འཁོར་གཅིག་ཉིད་ལ། །བགྲང་ཡས་ཞིང་ཁམས་ ཇི་
- 239 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྙེད་ རྫོགས་ པའི་མདུན། །བདག་ ལུས་དེ་སྙེད་ཡན་ལག་མཆོག་བཏུད་ནས། །
ཡོན་ཏན་སྐྲ་རྩེའི་ཆ་ཡིས་ལེན་སྙམ་བགྱིད། །སྔར་གོམས་སེར་སྣའི་རྒྱ་ཡིས་མ་
གླེགས་པའི། །འཁོར་གསུམ་ཡོངས་དག་བདོག་པ་དངོས་འབྱོར་དང༌། །ཡིད་སྤྲུལ་
དང་བཅས་རབ་འབྱམས་མཆོད་པའི་སྤྲིན། །ལེགས་བྲིས་དབང་པོའི་དཔལ་གྱིས་
མདུན་ནས་དཀྲིགས། །ཀུན་གཞིའི་གདོང་དྲུག་ཀུན་རྟོག་དུག་ཆུ་ཡིས། །དབང་
མེད་མྱོས་པས་སྒོ་གསུམ་དད་པའི་རྫིང༌། །དཀྲུགས་གྱུར་དུག་ལྔའི་རྙོག་མ་མཐོལ་
བགྱིད་ན། །ཡེ་ཤེས་ལྔ་ཡི་ནོར་བུས་བགྲུང་དུ་གསོལ། །ཀུན་རྫོབ་ཞིང་འདིར་ཆོས་
སྨྲའི་ཚུལ་འཛིན་ཀྱང༌། །མཐའ་ཀླས་ཞིང་ཀུན་ཁྱབ་པའི་སྤྲུལ་བསྒྱུར་གྱིས། །མ
ཐའ་དག་སྐྱེ་དགུ་ངེས་ལེགས་ལ་འགོད་པའི། །སྟོབས་བཅུའི་ཡོན་ཏན་རྫོགས་ལ་
རྗེས་ཡི་རངས། །ཤེས་པས་སྲིད་ལ་ནམ་ཡང་མི་ཆགས་ཀྱང༌། །སྙིང་ རྗེས་སྲིད་
འགྲོ་ཡོངས་སུ་མི་གཏོང་ཕྱིར། །གདུལ་བྱའི་ཁམས་དབང་སྣ་ཚོགས་དང་མཐུན་
པར། །དམ་ ཆོས་ རྒྱ་ མཚོ་རྟག་ཏུ་ སྒྲོག་ པར་ བསྐུལ། །སྐད་ཅིག་རེར་ ཡང་ སྤྲུལ་
བསྒྱུར་རྒྱ་མཚོ་ཡིས། །ཞིང་ ཁམས་ རྒྱ་མཚོར་ཁྱབ་མོད་དེ་ ལྟ་ཡང༌། །བོད་ཆེན་
བསྟན་འགྲོའི་སྐྱབས་མགོན་གཅིག་ཉིད་དུ། །ཞབས་པད་བསྐལ་བརྒྱར་མི་གཡོ་
བཞུགས་གསོལ་འདེབས། ། དེ་ལྟར་ལྷག་བསམ་དད་པའི་ཆུ་མཚོ་རུ། །ལེགས་
བྱས་རྣམ་དཀར་པུཎྜ་རཱི་ཀ་རྣམས། །དུས་གསུམ་དགེ་བའི་ཟླ་འོད་ཀྱིས་ཕྱེ་སྟེ། །
རྣམ་དཀར་འདབ་བརྒྱ་བཞད་པའི་རྒྱུར་གྱུར་ཅིག །ཅེས་རབ་ཏུ་དད་པའི་གུས་
ཕྱག་དང་བཅས་ཏེ་བསྟོད་བསྔགས་ཡན་ལག་བདུན་པའི་ཚིགས་བཅད་ཅུང་ཟད་
ཀྱིས་མདུན་བསུས་ཏེ་ཞུ་བ། དེ་ཡང་མཆོད་ཡོན་རྟེན་རྙིང་པར་རྟེན་བཤད་གསར་
པ་ཞུ་མ་དགོས་ཀྱང་། གཞན་དག་དང་བ་འདྲེན་པའི་ཕྱིར་དུ་ཞར་བྱུང་ལོ་རྒྱུས་ཅུང་
- 240 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཟད་ཙམ་ཞུ་ན་མཉམ་མེད་བུ་རམ་ཤིང་པའི་གདུལ་ཞིང་མི་མཇེད་ཀྱི་འཇིག་
རྟེན་ཞེས་གླིང་བཞི་པའི་བདག་ཉིད་ཅན་གྱི་ལྷོ་ངོས། ཤིང་ཛམ་པྲིཀྟའི་ཐ་སྙད་ལས་
འཛམ་བུའི་གླིང་ཞེས་བོད་པའི་བྱེ་བྲག །རྒྱལ་བ་ཉིད་ཀྱི་ལུང་བསྟན་པ་བཞིན་
གངས་ཅན་ལྗོངས་ལ་བོད་དང་བོད་ཆེན་པོར་གྲགས་པའི་རྒྱལ་ཁབ་འདིར་སྐྱེ་དགུ་
མ་ ལུས་ པ་ངེས་ ལེགས་ཀྱི་ལམ་དུ་འགོད་ཕྱིར་རྒྱལ་དང་རྒྱལ་སྲས་རྣམས་ ཀྱི་
ཐུགས་རྗེའི་རོལ་གར་སྣ་ཚོགས་པས་སྤྲུལ་པའི་རྒྱལ་བློན་དང་ལོ་པཎ་གྱི་ཚུལ་
བཟུང་ནས་མཐའ་འཁོབ་ཀྱི་ཡུལ་དུ་དམ་པའི་ཆོས་ཀྱི་སྒྲོན་མེ་སྤར་ཏེ་སངས་རྒྱས་
ཀྱི་བསྟན་པ་ཉི་མ་ཤར་བ་བཞིན་མཛད་པ་རྣམས་བཟུང༌། རྒྱལ་བསྟན་འཛིན་སྐྱོང་
སྤེལ་གསུམ་མཛད་པའི་སྐྱེས་ཆེན་དམ་པ་དག་གྲུབ་མཐའ་རིས་སུ་མ་ཆད་པར་
བྱོན་པ་ཤ་སྟག་ལགས་གྲང་། དེ་དག་ཀུན་ལས་ཆེས་ཁྱད་པར་དུ་མའི་སྒོ་ནས་
འཕགས་པ་བོད་གངས་ཅན་གྱི་བསྟན་པའི་བདག་པོ་གཅིག་པུར་གྱུར་ཅིང་མཁྱེན་
རབ་ ཀྱི་ཡོན་ཏན་དང་བསྟན་པའི་བྱ་བ་ལ་རྒྱན་དྲུག་མཆོག་གཉིས་ལ་འགྲན་
པར་གྱུར་པ། མཚན་ནས་བརྗོད་པར་དཀའ་བ་དཔལ་ས་སྐྱ་པ་ཞེས་ཉི་མ་དང་ཟླ་
བ་ལྟར་གྲགས་ཤིང་ཞབས་ཀྱི་ཆུ་སྐྱེས་དམར་བའི་མདངས་ཅན་ས་གསུམ་ཆེ་དགུ་
ཡོངས་ཀྱི་གཙུག་ཏོར་གྱི་རྩེ་མོ་མངོན་པར་བཀོད་པས་མཚན་སྙན་གྱི་གདུགས་
དཀར་པོ་སྲིད་པ་གསུམ་གྱི་རྩེ་མོར་འཁོར་བ། ཁམས་གསུམ་ཆོས་ཀྱི་རྒྱལ་པོ་
དཔལ་ས་སྐྱ་པ་ཆེན་པོ་ཆོས་རྗེ་པཎྜི་ཏ་ཁུ་དབོན་རྣམས་མཧཱ་ཙི་ནའི་ཡུལ་དུ་བསྟན་
པའི་སྒྲོན་མེ་སྤར་ཏེ། གོང་མ་གོ་དན་སེ་ཆེན་གན་གྱི་བླའི་མཆོད་གནས་སུ་སྤྱན་
དྲངས་པར་གྱུར་པའི་སྐབས་དེ་ནས་བཟུང་སྟེ་ད་ལྟའི་བར་དུ་ངེད་ཀྱི་ཡབ་མེས་
གོང་མའི་རིང་ནས་ཞབས་ཏོག་དང་སྲི་ཞུ་ཚུལ་བཞིན་དུ་བསྒྲུབས་པ་ཤ་སྟག་སྟེ།
- 241 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དེ་ཡང་གང་ཞེ་ན། བོད་མིའུ་གདུང་དྲུག་ཏུ་གྲགས་པའི་རུས་ལ་མ་གཏོགས་པ།
སྟོང་བཙན་སྒོ་རིགས་ལྷ་སྡེ་དཀར་པོ་ལས་ཆད་པའི་རྡུ་ཆེན་བརྒྱ་ཚོ་བཅོ་བརྒྱད།
ཚོ་ཡན་གཉིས་དང་ཉི་ཤུར་ གྲགས་པའི་ནང་ནས། ཐོག་མའི་མཆོག་ཏུ་གྱུར་པ་
འགར་དམ་པ་ཆོས་སྡིངས་པ་ཞེས་སློབ་དཔོན་ཨཱརྱ་དེ་ཝའི་རྣམ་འཕྲུལ་དུ་གྲགས་
པ་དེ་ཉིད་ཀྱི་གཅུང་། འགར་ཆེན་ཡེ་ཤེས་བཟང་པོའི་སྲས་ས་དམར་དབོན་པོ་
བསོད་ནམས་རིན་ཆེན་ཀྱིས་ཆོས་ཀྱི་རྗེ་ཁུ་དབོན་གྱི་གསོལ་དཔོན་གྱི་ལས་ཀ་
བཟུང་སྟེ་ཞབས་ཕྱི་ནང་འཁོར་དུ་བྱུང་བ་ཕྱིས་སུ་གོང་མས་སེ་ཆེན་གན་འཁོར་
བཅས་འགྲོ་མགོན་ཆོས་རྒྱལ་འཕགས་པ་བློ་གྲོས་རྒྱལ་མཚན་དཔལ་བཟང་པོ་
ཉིད་ཀྱི་གདུལ་བྱར་གྱུར་ཏེ་གསང་ཆེན་རྡོ་རྗེ་ཐེག་པའི་དཀྱིལ་འཁོར་དུ་མངོན་
པར་དབང་བསྐུར་ནས་སྨིན་གྲོལ་གྱི་ལམ་ལ་བཀོད། དེའི་དུས་སུ་རྒྱལ་པོས་ཀྱང་
ལུས་ལོངས་སྤྱོད་བདོག་པའི་དངོས་པོ་ཐམས་ཅད་ཕུལ་བའི་འབུལ་ཆེན་ལན་
གསུམ་བརྒྱབ་པའི་ ཕྱི་ མ་ བོད་ཆོལ་ཁ་བཅུ་གསུམ། རྒྱའི་ ལི་ཡུར་ཆེན་མོ་དང་
བཅས་ཕུལ་བའི་སྐབས་དེར། བརྒྱ་དཔོན་སྟོང་དཔོན་སོ་སོར་བསྐོ་བཞག་གནང་
བའི་ཚེ་མཆོད་ཡོན་གཉི་གས་ཐུགས་ལ་བཏགས་ནས་ས་དམར་དཔོན་པོ་བསོད་
ནམས་རིན་ཆེན་ས་དམར་ཡང་དགོན་དུ་ཚོགས་པ་སྟོང་ཕྲག་བསྐྱངས་ཏེ་བསྟན་
པའི་བྱ་བ་མཛད། དབོན་སྟོང་དཔོན་ཟླ་བ་བཟང་པོ་ལ་སྟག་མགོ་ནོར་བུ་གསུམ་
པ། ཤེལ་ཐམ་ལེ་ཚེ་དགུ་པའི་འཇའ་ས་བཅས་གནང་ནས་རྡུ་པའི་སྟོང་དཔོན་དུ་
བསྐོས། དེའི་དབོན་བརྒྱུད་ལས་བདེ་ཆེན་བསོད་ནམས་བཟང་པོ་ལ་དམ་པ་མང་
པོས་ལུང་བསྟན་ནས་མདོ་ཁམས་ཀྱི་ས་ཕལ་ཆེར་རིམ་པར་བདག་གིར་བྱས་ཏེ།
ཆོས་ནོར་འདོད་ཐར་ཏེ་ སྡེ་བཞི་དང་ དགེ་བཅུ་ཚར་བའི་ཡུལ་ གྱི་ཐ་སྙད་དམ་
- 242 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བསོད་ནམས་ལས་རང་གྲུབ་ཏུ་སྡེ་དགེ་ཞེས་པའི་གྲགས་པ་ཐོབ། དེའི་དབོན་
བརྒྱུད་གྲུབ་ཐོབ་དཔལ་ལྡན་སེང་གེས་གྲུབ་པའི་དབང་ཕྱུག་ཐང་སྟོང་རྒྱལ་པོ་
གདན་དྲངས་ཏེ་མཆོད་ཡོན་རྟེན་འབྲེལ་གྱི་སྒོ་རང་འགྲིགས་སུ་གྱུར་ནས་གྲུབ་ཐོབ་
ཆེན་པོས་རྫུ་ འཕྲུལ་ གྱིས་མཚོ་བསྲུབས་ཏེ་སྲིབ་དགོན་དུ་གཙུག་ལག་གི་གཞི་
བཏིང་ནས་ལྷུན་གྲུབ་སྟེང་ཞེས་གྲགས་པ་དང༌། དཔལ་ལྡན་སེང་གེ་དེ་ཉིད་ཀྱིས་
ཉིན་རེར་གཙུག་ལག་བཏབ་སྟེ་ཉིན་དགོན་དུ་གྲགས་པ་བྱུང་ཞིང༌། དེའི་དབོན་
མཆོག་ཀུན་དགའ་རིན་ཆེན་གྱིས་ས་སྐྱའི་བསྟན་འཛིན་རྣམས་ཀྱི་ནང་ནས་མཆོག་
ཏུ་གྱུར་པ་ངོར་ཨེ་ཝཾ་པའི་རིང་ལུགས་དྲི་མ་མེད་པ་འཛིན་ཏེ་ངོར་ཨེ་ཝཾ་གཙུག་
ལག་གི་ཚད་ཀྱི་ལྷ་ཁང་བཏབ་སྟེ་སྡེ་དགེ་ལྷ་ཁང་ཞེས་ད་ལྟའི་བར་དུ་གྲགས་པ་
དང༌། ཕྱིས་སུ་གསང་བདག་གི་སྤྲུལ་པ་ས་སྐྱོང་བླ་མ་བྱམས་པ་ཕུན་ཚོགས་ཀྱིས་
དཔལ་ས་སྐྱའི་གཙུག་ལག་ཆེན་མོའི་ཚད་ཀྱིས་ལྷ་ཁང་བཞེངས་ཏེ་དགེ་འདུན་གྱི་
སྡེ་དར་རྒྱས་སུ་བཏང༌། རིས་མེད་བསྟན་པ་ཡོངས་ཀྱི་བདག་པོ་ལྟ་བུར་གྱུར་པས་
ལུགས་གཉིས་ཁྲིམས་ཀྱི་ཉི་མས་མ་ཁྱབ་པའི་སྐྱེ་འགྲོ་མྱི་རྒོད་ཐམས་ཅད་རྟ་རྒོད་
དཀྱུས་སུ་འཛུད་པ་བཞིན་དགེ་བཅུའི་ཁྲིམས་ཀྱིས་བསྐྱངས་ཏེ་སྐུ་བསོད་བླ་ནས་
བླར་ཇེ་ཆེར་མཐོ་བ་དེང་སང་དངོས་ཅག་རྣམས་ཀྱི་བར་དུ་བྱུང་བ་འདི་ཉིད་དོན་
ལ་མཆོག་གསུམ་སྤྱི་དང་བྱེ་བྲག་དཔལ་ལྡན་ས་ངོར་གཉིས་ཀྱི་ཐུགས་རྗེ་ལས་བྱུང་
བ་ཡིན་ཞིང༌། དེ་ཡིན་ནས་ཡིན་བཞིན་ཕྲན་ཅག་གི་བླ་རབས་དཔོན་རབས་གོང་
མ་ནས་བཟུང་ད་ལྟའི་བར་དུ་ས་ངོར་གྱི་བསྟན་པའི་སྦྱིན་བདག་ཏུ་གྱུར་པས་དམ་
ཚིག་ལ་སེལ་མ་ཞུགས་ཤིང༌། གསེར་དངུལ་གྱི་རང་མདོག་མ་འགྱུར་བས་དཔལ་
ཨེ་ཝཾ་ཐུབ་བསྟན་གྱི་གཙུག་ལག་ཆེན་པོར་རྡོ་རྗེ་འཆང་ཆེན་པོའི་བཞུགས་ཁྲི་པདྨ་
243 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རཱ་གའི་མདངས་ཅན་གྱི་བ་གམ་དུ་མངོན་པར་མངའ་གསོལ་བའི་རྣམ་འདྲེན་དམ་
པ་རྣམས་ལྗོངས་འདིའི་སྐྱབས་མགོན་དུ་རིམ་པར་ཕེབས་པ་དག་སྐུ་དྲིན་གཅིག་
ལས་གཅིག་ཆེ་ཁོ་ན་ལགས་ཀྱང༌། ལྷག་པར་སྐྱབས་གནས་རྡོ་རྗེ་འཆང་ཆེན་པོ་
ཉིད་ལྗོངས་འདིར་ཞབས་སེན་ཟླ་བ་གསར་པ་མངོན་པར་བཀོད་པ་ནས་བཟུང་
ཕྲན་ཅག་སྤུན་ཟླ་རྣམས་ཀྱིས་འདི་ཕྱི་བར་གསུམ་གྱི་རེ་གནས་ནོར་བུ་རིན་པོ་ཆེ་
རྒྱལ་མཚན་གྱི་རྩེ་མོར་མཆོད་པ་ལྟར་ཅི་འདོད་གསོལ་བ་བཏབ་པའི་ཡུལ་གཅིག་
པུར་ཁུམས་ཤིང༌། ད་རུང་ཡང་རྣམ་འདྲེན་དམ་པ་ཉིད་ཀྱི་སྐུ་ཚེ་གནས་ཀྱི་བར་དང༌།
ངེད་སྤུན་ཟླ་རྣམས་ཀྱི་ཚེ་ཚད་གནས་ཀྱི་བར་དུ་མེ་ཏོག་ཕོག་པའི་ལྷ་སྐལ་ཉིད་ལས་
གཞན་དུ་ཅི། ངེད་ཀྱང་ཡབ་མེས་གོང་མའི་རིང་ནས། མི་བརྒྱ་ཁ་གཅིག །རྟ་བརྒྱ་
སྲབ་གཅིག་མ་གཏོགས་མེད་པས། ངེད་སྐུ་མཆེད་རྣམས་ཀྱང་སོ་སོར་ཕ་བསྒོ་བུ་
སྐལ་ལྟ་བུ་ཅི་ལ་ཡིན་ཀྱང་། ཁོང་བླ་མ་སྐུ་ཆེན་གྱིས་ཇུས་སྲིད་ཀྱི་འགན་བཞེས་
གནང༌། ངེད་གཞན་རྣམས་བྱ་ཆེན་སྒྲོ་གསེབ་ཏུ་བྱེའུས་ཉི་མ་འདེ་ཟེར་བའི་དཔེ་
བཞིན་སོས་བསོད་རུ་སྡོད་པ་ལས་ཆེ་འདོད་གཉན་འདོད་ཀྱི་ལས་ཀ་མིན་རུང༌།
འདི་ལོར་གཟིམས་ཁང་འདི་མི་བཟོ་ཀ་མེད་བྱུང་། དེ་ཡང་མཆོག་གསུམ་སྐྱབས་
གནས་དམ་པའི་ཐུགས་རྗེས་ཅི་བསམ་གེགས་མེད་དུ་འགྲུབ་ཅིང་མཐར་ཕྱིན་པ་
དང༌། གཏན་གྱི་སྐྱབས་གནས་རྣམ་འདྲེན་རྡོ་རྗེ་འཆང་ཆེན་པོ་ཉིད་ཀྱི་ཞབས་སེན་
ནོར་བུའི་དཀྱིལ་འཁོར་མངོན་པར་བཀོད་ཐུབ་པའི་རྟེན་འབྲེལ་ཕུན་སུམ་ཚོགས་
ཤིང༌། ཐུགས་རྗེ་ཆེན་པོས་རྒྱལ་ཁམས་སྤྱི་དང་བྱེ་བྲག་ཕོ་བྲང་གསར་པར་བཀྲ་
ཤིས་ཤིང་བྱིན་རླབས་ དང་ ལྡན་ པའི་ རབ་ གནས་དང༌། བརྟན་བཞུགས། ཁྲུས་
གསོལ་བཀའ་དྲིན་སྐྱོང་བ་དང༌། གཞན་ཡང་ཟབ་རྒྱས་ཆོས་ཀྱི་བདུད་རྩི་ཚད་མེད་
- 244 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
པའི་སྐུ་དྲིན་ལ་གཞལ་ན་སྟོང་གསུམ་གསེར་གྱིས་བཀང་ཡང་འཁོར་བར་ག་ལ་
འགྱུར། དེ་ལྟ་ནའང་ལྷག་བསམ་རྣམ་པར་དག་པས་ཀུན་ནས་བསླངས་ཏེ་དགེ་
མཚན་གྱི་ལེགས་འབུལ་མཎྜལ་གྱི་མཚོན་བྱེད་དུ་ཐོག་མར་སྐུ་ཚེ་བསྐལ་བརྒྱར་
གཡོ་བ་མེད་པའི་རྟེན་འབྲེལ་དུ་རྒྱལ་བ་འོད་མི་འགྱུར་བའི་སྐུ་བརྙན། མནབ་
གཟན། རྡོར་དྲིལ། བཀྲ་ཤིས་པའི་ཁ་བཏགས་ལྔ། མ་ཧཱཉྩི་ཡུག་ལྔ། ལིང་ཡུག་ལྔ།
ཤུས་ཚང་ཡུག་ལྔ། བཟང་གོས་འབྲུག་མ་གཅིག་གཙོས་གོས་ཡུག་ལྔ། ཟམ་ཡུག་
མདོག་སྣ་ཚོགས་བཅུ། ལ་ད་ཡུག་ལྔ། གསེར་ཞོ་ལྔ་བཅུ། དངུལ་སྲང་བརྒྱ། མགོ་
སྣམ་ལྗང་སྔོན་གཉིས། ཕྲུག་སྦུབས་བཅུ། ཉིས་སྣམ་སྦུབ། བུ་ཧར་གྱི་ཀོ་བ་གསུམ།
ཝ་ལྤགས་ཉི་ཤུ། སྤྲེ་ལྤགས་ལྔ། སྲམ་ལྤགས་ལྔ། གསའ་ལྤགས་ལྔ། གཡི་ལྤགས་
ལྔ། གུང་ ལྤགས་ ལྔ། སྤྱང་ལྤགས་ བཅུ། གཟིག་ལྤགས་ ལྔ། སྟག་ལྤགས་ གསུམ།
ནས་ཁལ་ ཉིས་བརྒྱ། མར་ ཤེ་ལྔ། ཤན་ ཇ་ འཁོར་དྲུག་ཉི་ཤུ། ཆེ་ ཁལ་ བཅུ། ཆེ་
མཛོ་བཅུ། དྲེའུ་གསུམ། ཆིབས་ཆེན་གཅིག་གཙོས་པའི་རྟ་བདུན་བཅས་ཁྱོན་རྣམ་
གྲངས་བརྒྱ་ཕྲག་ལྔ་དང་བཅུ་ཕྲག་གཅིག་ལ་གཅིག་གིས་ལྷག་པ་བཅས་ཀུན་
བཟང་མཆོད་པའི་སྤྲིན་དུ་དམིགས་ཏེ་འབུལ་ལམ་ཞུས་པས་བརྩེ་བ་ཆེན་པོས་
བཞེས་ཏེ་བསྟན་དང་འགྲོ་བའི་དོན་དུ་ཞབས་པད་བསྐལ་བརྒྱར་མི་གཡོ་བར་
བཞུགས་པ་ནས་ཐུགས་རྗེའི་སྐྱབས་འོག་ནས་ནམ་ཡང་འདོར་བ་མེད་པ་ཞུ་ཞུ།
སརྦ་མངྒ་ལཾ། ཞེས་དང༌། སླར་ཡང་ལྕགས་ར་ཕོ་བྲང་དུ་འོང་། ཟླ་བ་གཅིག་བར་
འདུག་པའི་གནས་ཟིལ་ནོན་སྒར་དུ་བྱས། བླ་དགོན་སྡེ་ཡུལ་ཐམས་ཅད་ལ་རང་
རང་གི་བློ་ཡུལ་དང་འཚམ་པའི་ཆོས་འབྲེལ་བགྱིས། དེ་ཐོག་སྡེ་དགེ་བླ་མ་ཁྲི་
པའང་སྐུ་ཕྱག་ཕེབས་པ་དང་མཇལ་འཛོམ་ཐོག་བསམ་འགྲུབ་རྩེའི་ཕོ་བྲང་དུ་
- 245 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཀའ་བསྒོ་དང་དབང་སོགས་ཕུལ། མགོན་ཁང་ཚོམས་ཆེན་ན་གྲུབ་ཆེན་ཉག་རེ་
སེ་པོའི་སྐུ་ལི་མ་ཁྲུ་གང་ལྷག་ཙམ་བྱིན་རླབས་ཆེ་ཞིང་ངོ་མཚར་བ་ཞིག་འདུག་པར་
དེའི་དབུ་ཞྭ་ཕུད་པ་བྱུང་ན་སྡེ་དགེ་ཚང་གི་སྐུ་ངོ་ལ་རྐྱེན་ཆག་འོང་བར་བལྟ་ཟེར་
བའི་ཞལ་རྒྱུན་འདུག་པར་དེ་སྐབས་སྐུ་བརྙན་དེས་དབུ་ཞྭ་རྒྱང་རིང་ཐུང་གསུམ་
ཙམ་འཕངས་འདུག་པ་ངེས་པར་བདེན་ཆ་འདུག །ཁྲི་ཆེན་བླ་མ་དཔོན་གཡོག་
ཞུང་སྐོར་འཛམ་ཐོག་ཏུ་ལྷ་སྲས་མིང་སྲིང་གིས་གདན་དྲངས་ཞུས་པར་ཕེབས།
ངེད་རང་ལྷུན་གྲུབ་སྟེང་གི་བླ་བྲང་ཕན་བདེ་གླིང་དུ་འབྱོར་ཞིང་སྐབས་སུ་བབ་
པའི་བྲེལ་བ་རྣམས་བསང་། ནུབ་གཅིག་རྨི་ལམ་དུ་ས་བསྟན་ཡོངས་དང་ངེད་རང་
བཅས་ལ་བྱད་རྟགས་ཆེ་བ་ཞིག་བྱུང་བར་མགོན་ཁང་དུ་ངེད་རང་སོང་སྟེ་གཏོར་
འབུལ་དང་སྙན་དར་ལ་ཕྲིན་ལས་འདི་ལྟར་བཅོལ།
༈ ཨོཾ་ སྭསྟི། རྩ་ བརྒྱུད་ ཀྱི་ བླ་ མ་རྣམས་ དང༌ ། ཡི་དམ་དཀྱིལ་ འཁོར་ གྱི་ ལྷ་
ཚོགས་ཕྱོགས་བཅུའི་རྒྱལ་བ་སྲས་དང་སློབ་མར་བཅས་པ་རྣམས་དང༌། ཁྱད་པར་
དཔལ་རྡོ་རྗེ་ནག་པོ་ཆེན་པོ་གུར་གྱི་མགོན་པོ་ལྕམ་དྲལ་འཁོར་རུ་འདྲེན་སྡེ་བཞི།
དཔལ་མགོན་མཐུ་སྟོབས་ཀྱི་དབང་ཕྱུག་ཞལ་བཞི་པ། ཡུམ་སྲིང་མོ་བཞི། ལས་
ཀྱི་བཤན་པ་དམར་ནག །སྲོག་གི་སྒོ་བདུད་ནག་པོ། རོལ་ཤན་ཉི་ཤུ་རྩ་གཅིག །
མགོན་པོ་ སྟག་ ཞོན་ ཡབ་ ཡུམ། སྐུ་ གསུང་ ཐུགས་ ཀྱི་མགོན་ པོ་ འཁོར་ བཅས།
བདུད་མགོན་ཏྲཀྵད་ཡབ་ཡུམ། ལས་ཀྱི་ཁྱི་མོ་དྲུག །ཕྱག་དྲུག་ཡེ་ཤེས་ཀྱི་མགོན་
པོ། གནོད་ སྦྱིན་ཀྵེ་ཏྲ་པཱ་ ལ་ འཁོར་ དང༌ བཅས་པ། ཕྱོགས་ སྐྱོང་བཅུ། ལས་ཀྱི་
གཤིན་རྗེ་དམར་ནག །དཔལ་ལྡན་ལྷ་མོ་དམག་ཟོར་གྱི་རྒྱལ་མོ། བདུད་ཕྲུག་མ་མོ་
འབུམ་སྡེ། རྒྱལ་པོ་ཆེན་པོ་རྣམ་ཐོས་སྲས། གཞན་ཡང་དམ་ཅན་རྒྱ་མཚོའི་ཚོགས་
- 246 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རྣམས་དང༌། སྣང་ཞིང་སྲིད་པའི་ལྷ་སྲིན་སྡེ་བརྒྱད་མཐུ་སྟོབས་མངའ་བ་ཁྱེད་རྣམས་
ལ་ཕྲིན་ལས་ཀྱི་སྙན་དུ་གསོལ་བ་ནི། བདག་རྡོ་རྗེ་འཛིན་པ་ཤཱཀྱའི་དགེ་སློང་དཔལ་
ལྡན་ཆོས་སྐྱོང་གི་ལྷག་པའི་བསམ་པ་དཀར་པོའི་སྒོ་ནས་སངས་རྒྱས་ཀྱི་བསྟན་པ་
རིན་པོ་ཆེ་བསྐྱང་བ་དང༌། སེམས་ཅན་གྱི་བདེ་སྐྱིད་སྤེལ་བ་དང༌། བྱང་ཆུབ་སྒྲུབ་
པའི་འགལ་རྐྱེན་བར་ཆད་ཐམས་ཅད་ཞི་བ་དང༌། མཐུན་རྐྱེན་ཡིད་ལ་བསམ་པ་
ཐམས་ཅད་མྱུར་དུ་འགྲུབ་པའི་ཕྱིར་དངོས་སུ་བཤམས་པ་དང་ཡིད་ཀྱིས་སྤྲུལ་པའི་
དམ་རྫས་མཆོད་གཏོར་འདིས་མཚོན་སྤྱན་གཟིགས་ས་དང་བར་སྣང་ནམ་མཁའི་
ཁམས་ ཁེངས་ པ་ ལེགས་ པར་ འབུལ་ གྱིས་ བརྩེ་བས་བཞེས་ནས་བདག་ཅག་
འཁོར་དང་བཅས་པའི་ཚེ་དཔལ་ལོངས་སྤྱོད་ཕྲིན་ལས་དབྱར་མཚོ་ལྟར་རྒྱས་ཤིང་
སྙན་གྲགས་ཀྱིས་ས་སྟེང་ཐམས་ཅད་ཁྱབ་པ་དང༌། གདུལ་བྱ་སེམས་ཅན་ཐམས་
ཅད་ལོག་ལམ་དང་བྲལ་ཞིང་། ཡང་དག་པའི་ལམ་བཟང་ལ་འགོད་པ་དང༌།
བསམ་དོན་ཐམས་ཅད་ཆོས་དང་མཐུན་པར་མཛད་དུ་གསོལ། གལ་ཏེ་བདག་གི་
བསམ་པ་ལ་བར་དུ་གཅོད་པ་ཕྱི་ནང་གསང་གསུམ་གང་དུ་གནས་རུང་དམ་ཅན་
སྲུང་མ་ཁྱེད་རྣམས་ ཀྱིས་མནན་བསད་དབྱེ་རྨོངས་ལ་སོགས་པ་གང་ལ་ གང་
འཚམ་གྱི་ལས་མཛོད་ཅིག །རྡོ་རྗེ་འདི་ནི་རྡོ་རྗེ་ཆེ། །སངས་རྒྱས་ཀུན་གྱིས་བྱིན་
གྱིས་བརླབས། །གལ་ཏེ་དམ་ལས་འདས་གྱུར་ན། །ཞིག་གྱུར་འདི་ལ་ཐེ་ཚོམ་
མེད། །ཨོཾ་མཧཱ་ས་མ་ཡ་ཧ་ན་ཧཱུཾ་ཕཊ། སརྦ་མངྒ་ལཾ། ཞེས་དང༌། ཚོགས་ཆེན་དུ་
མང་ཇའི་ཐོག་དགོངས་གསོལ་རྒྱས་པ་དང་བཅས་མདོ་སྒྲོག་ཚར་དགུ་མཛད། རེ་
ཞིག་འདི་ལོའི་དགུན་ཐོག་བསྙེན་མཚམས་ཤིག་མོས་བློར་ཤར་རུང་ལུག་ལོ་ཤར་
ནང་མཆོག་གསུམ་གྱི་ལུང་ལྟར་དབུས་ཕྱོགས་སུ་འགྲོ་བ་ཨེ་འོང་སྙམ་པ། འགྲོ་
- 247 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བར་གྱུར་ཚེ་འདིར་འཁོད་ཀྱི་གྲྭ་རིས་སྦྱིན་བདག་རྣམས་ལ་ཆོས་འབྲེལ་ཞིག་མི་
དགོས་ཀ་མེད་ལ་ཟླ་བ་བཅུ་གཉིས་པའི་ཚེས་བཅོ་ལྔའི་ཉིན་སྟ་གོན་གྱི་བཅའ་
གཞི་ དང་ ས་ཐིག་བཏབ་ནས་ དཔལ་ ཀྱེ་རྡོ་ རྗེའི་ རྒྱུ་ དབང་ གི་ སྟ་གོན་གྱི་དབུ་
བཙུགས་ནས་ཆོས་གྲྭ་ཆེན་པོ་ལྷུན་གྲུབ་སྟེང་གི་འདུས་ཚོགས་ཡོངས་རྫོགས།
ལྕགས་ར། ཟིལ་དགོན་ཁག །སྔོན་དུ་རྒྱུ་དབང་མ་ཐོབ་པ་གང་ཡོད་ཁར་ཡེ་ན་
རབ་བརྟན་བཅས་ཀྱི་བླ་མ་དགེ་འདུན་བརྒྱད་བརྒྱ་དང་བདུན་ཅུ་དོན་ལྔ་སྐོར་ལ་
སྔ་དྲོ་རྒྱུ་དབང་དང༌། ཕྱི་དྲོ་དབང་ཚན་དེ་ཉིད་ལ་ལམ་དུས་ཀྱི་དབང་བཅས་ཟབ་
རྒྱས་སུ་ཕུལ། སྐྱེ་བོ་ཕོ་མོ་ལྔ་བརྒྱ་ཉེ་བར་ཀུན་རིག་དབང་མཐར་ཕྱིན་པ་དང༌།
དབང་གི་བར་མཚམས་མ་ཤོལ་བའི་སྔ་ལངས་ཀྱིས་དེ་ལོའི་བསྟན་རིམ་འཇིགས་
བྱེད་དྲུག་ཅུ་ཆེན་མོའི་ཚོགས་དབུར་སྔ་ཆོག་ཏུ་སོང༌། བར་སྐབས་རྣམས་སུ་སྟོད་
སྨད་ཀྱི་ཆོས་ཉན་པ་རྣམས་དང༌། གཞན་ཡང་མཇལ་མི་ཇི་ལྟར་མཆིས་པ་སོགས་
ཀྱང་བྲེལ་བ་གང་ཆོད་བགྱིས། གནམ་གང་ཉིན་ལོ་ལྟར་གྱི་ངེད་རང་གིས་གཙོས་
བསྟན་འགྲོ་སྤྱི་ལ་དམིགས་པའི་རིམ་གྲོ་ཉིན་གང་མང་སྒྲུབ་པར་མཚུངས་བྲལ་
ཚུལ་ཁྲིམས་དཔལ་བཟང་སོགས་རྡོ་རྗེ་འཛིན་པ་ཁ་ཤས་ཀྱི་དབུ་བཞུགས་ཐོག །
འདུས་ཚོགས་སྟོང་ཕྲག་ལྷག་པས་ཚེ་དཔག་ཏུ་མེད་པའི་ཆོ་ག་ཚར་གཉིས། བླ་མ་
ཁག་བཞིས་ཕྱོགས་བཞིར་དམིགས་པའི་ཁ་འབར་མ། མགོན་ཁང་གསར་པར་
དགེ་སློང་ལྔ་བཅུ་དང༌། མགོན་ཁང་རྙིང་པར་དགེ་སློང་བརྒྱ་ ཕྲག་གཅིག་གིས་
བསྐང་བ། གྲྭ་ཚང་རྣམས་ཀྱིས་དམག་ཟོར་དང་འཇིག་རྟེན་དྲེགས་པའི་ཚོགས་ལ་
གསོལ་ཁ། རྡོ་རྗེ་གྲགས་བླ་མས་གུར་དྲག །ཀ་ཐོག་པར་རྟ་མགྲིན། དཔལ་ཡུལ་
རྣམ་རྒྱལ་གླིང་ པ་སེང་གདོང་མ། བྲོ་བརྡུང་དགོན་པས་ཁྲོ་ཆུ། སྔགས་ པ་ ཁག་
-248-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གཉིས་ནས་མི་ཁ་དང་མི་ནག་མགོ་གསུམ་མདོས། ཨ་མཆོད་བརྒྱ་དང་བཅུས་
བཀའ་འགྱུར་ཉིན་གཉིས་བཅས་མཛད་པར། བླ་མ་རྣམས་ལ་རབ་འབྲིང་གིས་
ཡོན་འབུལ་ཇ་འཁོར་དྲུག་ལྔ་ནས་གཉིས་ཀྱི་བར། ཚོགས་པ་ཡོངས་ལ་གྲྭ་པ་བཅོ་
ལྔ་རེར་ཇ་ཁག་རེ་བཅས་ཕུལ། དུས་ཀྱི་འཁོར་ལོ་དང་ཕུར་སྒྲུབ་ཆེན་མོ་བཅས་ལ་
མང་ འགྱེད་ བསྔོ་རྟེན། ས་ ག་ ཟླ་ བར་ རུས་ ཆོག །གཏོར་མ། སཱཙྪ། ཆོས་ སྒྲོག་
རྣམས་མ་ཆག་པར་བགྱིས། ཚེས་གཅིག་ཉིན་གཙང་གི་མདའ་དཔོན་ལྕང་ལོ་ཅན་
དཔོན་གཡོག་རྣམས་མཆོད་མཇལ་འཛོམ་དུ་ཕེབས་བྱུང་བར་ཐོག་མར་ངོས་ཀྱི་
སར་ཕེབས། ཚེས་གསུམ་ཉིན་སྐྱེས་བདག་ཅེས་པ་ལྕགས་མོ་ལུག་ལོའི་གནམ་ལོ་
གསར་ པའི་ དགའ་ སྟོན་དུ་ལྷུན་གྲུབ་ སྟེང་ གི་ རྒྱལ་ ཁབ་ཆེན་པོའི་ཚོམས་ཆེན་
གསར་བཞེངས་སུ་འབོད་པར་སོང་། ཆོས་རྒྱལ་བླ་མས་མཇལ་དར་གནང་ཞིང༌།
ངོས་ནས་མཇལ་དར་ལེགས་པར་ཕུལ། ཨ་རྫག་ནོ་ཡན་སྐུ་འཁོར་དང༌། སེར་སྐྱ་
བརྒྱ་ཕྲག་ལོངས་པར་ཉིན་གཉིས་ཀྱི་བར་དུ་གསོལ་སྟོན་རྒྱ་ཆེ་བ་མཛད། ཚེས་
ལྔའི་ཉིན་གཟའ་སྐར་ཤིན་ཏུ་བཟང་བ་བཅས་སྔ་དྲོའི་ཆར་ཁོ་བོ་ཅག་ནས་མཆོག་
གསུམ་དམ་ པ་ཡེ་ཤེས་ སྤྱན་ ལྡན་རྣམས་ལ་མཆོད་གཏོར་རྒྱ་ཆེན་པོ་ཕུལ་ཏེ་
གསོལ་བ་རྩེ་གཅིག་ཏུ་བཏབ་ནས་བརྟག་པར་ཐོག་མར་བསྟན་སྲིད་སྤྱི་ལ་སྨོས་
པས་བབ་འབྲེལ་གྱིས་བདེ་ངོ་ཤར། གཉིས་པར་རྒྱལ་ཁབ་ཆེན་པོ་འདི་ཉིད་ཀྱི་
བསྟན་ཇུས་ལྕགས་ལུག་ནས་ཆུ་སྤྲེལ་བར་སྨོས་པའི་བསྟན་རིམ་གྱི་ཐོ་ལ། གསར་
རྙིང་དགེ་ལུགས་ཀར་འབྲུག་བོན་བཅས་ལ་བསྐང་བ་སྟོང་ཚར་ལྔ་བཅུ། བཀའ་
འགྱུར་རིན་པོ་ཆེ་ཚར་བཅུ་གསུམ། བཀའ་འདུས་བརྒྱ་ཚར། བཀའ་ཐང་རིགས་
ལྔ་བརྒྱ་ཚར། རིགས་གསུམ་སྙིང་པོ་དང་སིདྡྷི་འདྲེས་པ་དུང་གཉིས། ལེའུ་བདུན་
- 249 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མ་སྟོང་ཚར་གཅིག །སྒྲོལ་མ་འབུམ་ཐེར་གཉིས། ཟབ་མདོ་འབུམ་ཐེར་གཉིས།
གདུགས་དཀར་ཁྲི། ཀླུ་གཏོར་བརྒྱ་ཚར། ཕྱོགས་བཞིར་དམིགས་པའི་གཏོར་མ་
འབུམ་ཐེར་བཞི། རྡོ་རྗེ་འཇིགས་བྱེད་ཀྱི་གཏོར་བཟློག་བཅུ་གསུམ། གཤིན་རྗེ་ཚེ་
བདག །ཁྲོ་ ཆུ། ཀཱི་ ཀང་ དམར་ ནག །དྲེགས་ འཇོམས། འཆར་ ཁ། ཁྱི་ ལག་ མ།
ལོཀྟི། རྟ་མགྲིན། གུར་དྲག །སེང་གདོང་མའི་བཟློག་པ། བསང་བརྒྱ་དང་ཀླུང་རྟ་
བརྒྱ་ ཚར། རི་ རྒྱ། ཀླུང་རྒྱ། དམ་ སྲི་ སྐྱེས་ འདེགས། མ་ མོ་ བརྟན་ མའི་ མདོས།
རྒྱལ་བརྫ་ངས་རྒྱས་པར་མཛད་ན་ལེགས་པ་དང་། གསུམ་པར་ས་སྐྱོང་སྐུ་མཆེད་
ཀྱི་སྐུ་ཕྱྭ་ལ་ཁྲི་ཆེན་བླ་མའི་སྐུ་ཕྱ་སྨོས་པར། ལྕགས་ལུག་ལོ་འདིའི་ཟླ་བ་དྲུག་པ་
ཕྱིན་ནས་སྤྲེའུ་ལོ་མར་ཤར་བར་དོགས་ཆ་ཕྲན་བུ་ཤར་བས། གསར་རྙིང་དགེ་
ལུགས་ཀར་འབྲུག་བོན་བཅས་ཀྱི་སྲུང་མ་རྣམས་ལ་བསྐང་བ་སྟོང་ཚར་ལྔ་བཅུ་
ཐམ་པ། ཚེ་དཔག་མེད་ཀྱི་ཆོ་ག་གཙོ་བོར་གྱུར་པའི་ཚེ་སྒྲུབ་ཀྱི་རིགས་སྟོང་ཚར་ལྔ་
བཅུ་ཐམ་པ། ཀུན་རིག་སྟོང་ཆོག་ལྔ་བཅུ་ཐམ་པ། བཀའ་འགྱུར་རིན་པོ་ཆེ་ཚར་
བཅུ་ གསུམ། འབུམ་ ཚར་ བརྒྱ། བཀའ་འདུས་ཚར་བརྒྱ། ཀླུ་གཏོར་སྟོང་། ཆབ་
གཏོར་སྟོང་། གཏོར་མ་འབུམ་ཐེར་ལྔ། ཀླུ་འབུམ་བརྒྱ་ཚར། བཀའ་ཐང་ རིགས་
བརྒྱ་ཚར། རིགས་གསུམ་མགོན་པོའི་ སྙིང་ པོ་ དང་ སིདྡྷི་ སེ ང་གདོང་ རྩ་ སྔགས་
འདྲེས་པ་དུང་གསུམ། སྒྲོལ་མ་འབུམ་ཐེར་གཉིས། ཟབ་མདོ་འབུམ་ཐེར་གཉིས།
གཤིན་ རྗེ་ ཁྲོ་ ཆུ་ཚར་ དགུ། རྡོ་ རྗེ་ འཇིགས་བྱེད་ ཀྱི་གཏོར་བཟློག་ བཅུ་ གསུམ།
དམར་ཆེན་གཏོར་བཟློག་གཉིས། མགོན་པོ་དྲུག་ཅུ་གཅིག །ཕུར་བཟློག་གཅིག །
ཇོ་དར་བརྒྱ། ཚེ་ཐར་བརྒྱ། སཱཙྪ་ཁ་དོག་སྣ་ཚོགས་ཁྲི། ཕྱག་རྡོར་གྱི་སྐུ་བརྒྱ་རྩ་
བཞེངས། འཇིགས་བྱེད་ཀྱི་ལས་བཞིའི་སྦྱིན་སྲེག་བརྒྱ་རྩ་རེ་བླུགས། འཆི་བསླུ།
- 250 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བདུད་ཀྱི་ཞགས་བཀྲོལ། ས་བདག་གི་ཞགས་བཀྲོལ། མཇུག་ཏུ་སྒྲོལ་མ་མཎྜལ་
བཞི་ཆོག་སྟོང་ཚར་གཅིག་དང་། དབུལ་པོ་རྣམས་ལ་སྦྱིན་གཏང་མཛད་ན་ལེགས་
ཤིང་།
འཛམ་ཐོག་ལྷ་སྲས་ལྕམ་དྲལ་གྱི་ལྕགས་ལུག་ཤར་ནས་ཆུ་སྤྲེལ་བར་གྱི་སྐུ་ཕྲུ་
སྨོས་པར། བླ་མ་བློ་གྲོས། མགོན་པོ་གུར་ཞལ་གཉིས་ལ་བསྐང་བ་སྟོང་ཚར་རེ།
ཚེ་ དཔག་མེད་སྟོང་ ཚར་གཅིག །བཀའ་འདུས་དགུང་གྲངས། སྒྲོལ་ཤེར་ཁྲི་རེ།
མཇུག་ཏུ་བསང་བརྒྱ་དང་ཀླུང་རྟ་བཅུ་གསུམ་བཙུགས་ན་འཐུས་ཤིང༌། དབྱངས་
ཅན་མའི་སྐུ་ཕྱྭ་ལ་ཅུང་ཟད་དོགས་ངོ་ཤར་བས། ཆོས་སྲུང་གི་རིགས་ལ་བསྐང་བ་
སྟོང་ ཚར་ལྔ། ཚེ་ སྒྲུབ་ ཀྱི་ རིགས་ སྟོང་ ཚར་ བཅུ་ གསུམ། འབུམ་ དགུང་ གྲངས།
བཀའ་འགྱུར་ཚར་གཉིས། སྒྲོལ་ཤེར་ཁྲི་གསུམ་རེ། རྡོ་རྗེ་འཇིགས་བྱེད་ཀྱི་གཏོར་
བཟློག །མ་ཎི་དུང༌། གཤིན་ རྗེ་ ཁྲོ་ ཆུ་དང་ ཀི་ཀང་གི་བཟློག་པ། རྒྱལ་མདོས།
བཙན་མདོས། ཀླུ་དང་ས་བདག་གི་མདོས། ཐེའུ་རང་དང་མཚོ་སྨན་གྱི་མདོས།
མཇུག་ཏུ་འཆི་བསླུ་མཛད་ན་ལེགས་ཚུལ་ཞུས། ལྕགས་ལུག་ནས་ཆུ་སྤྲེལ་བར་གྱི་
སྲས་བསོད་ནམས་མགོན་པོ་ཡུམ་སྲས་ཀྱི་སྐུ་ཕྱྭ་རིམ་པར་སྨོས་པས། ཐོག་མར་ལྷ་
སྲས་ཆོས་སྐྱོང་མགོན་པོ་ལ། སྲུང་མ་རྣམས་ལ་བསྐང་བ་སྟོང་ཚར་གཅིག །ཚེ་
དཔག་མེད་སྟོང་ཚར་གཅིག །སྒྲོལ་དཀར་ཚེ་སྒྲུབ་སྟོང་ཚར་གཅིག །སྒྲོལ་མ་དང་
ཟབ་ མདོ་རྣམ་འཇོམས་ གཟུངས་ གསུམ་ ཁྲི་འདོན་ རེ་ གནང་ན་ འཐུས་ཤིང༌།
དཔོན་གྱི་སྐྱ་ཕྲུ་ལ་གྲུབ་མཐའ་རིས་མེད་ཀྱི་ཆོས་སྲུང་རྣམས་ལ་བསྐང་བ་སྟོང་ཚར་
བཅུ། གྲུབ་མཐའ་རིས་མེད་ལ་ཚེ་སྒྲུབ་སྟོང་ཚར་བཅུ། འབུམ་ཚར་ལྔ་བཅུ། སྒྲོལ་
ཤེར་ཁྲི་འདོན་གསུམ་རེ། གཤིན་རྗེ་གང་རིགས་ཀྱི་བཟློག་པ་ཚར་ལྔ་མཛད་ན་
- 251 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལེགས་ཚུལ་ དང༌ ། དཔོན་ མོའི་ སྐུ་ ཕྲུ་ལ། གྲུབ་ མཐའ་ རིས་མེད་ ཀྱི་ ཆོས་ སྲུང་
རྣམས་ལ་བསྐང་བ་སྟོང་ཚར་བཅོ་ལྔ། ཚེ་སྒྲུབ་ཀྱི་རིགས་སྟོང་ཚར་ཉི་ཤུ་རྩ་ལྔ།
ངན་སོང་སྦྱོང་བའི་ཆོ་ག་སྟོང་ཚར་ཉི་ཤུ་རྩ་ ལྔ། བཀའ་ འགྱུར་རིན་པོ་ཆེ་ ཚར་
གསུམ། བརྒྱད་སྟོང་པ་བརྒྱ་ཚར། རིགས་གསུམ་སྙིང་པོ་དང་སེང་གདོང་མའི་རྩ་
སྔགས་འདྲེས་པ་དུང་གཉིས། སྒྲོལ་ཤེར་འདྲེས་པ་འབུམ་ཐེར་གཅིག །གཏོར་མ་
འབུམ་ཐེར་བཞི། རྟ་ མགྲིན་ གྱི་བཟློག་པ། གུར་དྲག་གི་བཟློག་པ། མ་མོ་དང་
བདུད་བཙན་རྣམས་ཀྱི་མདོས། མཇུག་ཏུ་རྡོ་ རྗེ་འཇིགས་བྱེད་ཞི་བའི་སྦྱིན་སྲེག་
བརྒྱ་ཚར། རྡོ་ རྗེ་ འཇིགས་ བྱེད་ ཀྱི་ གཏོར་བཟློག །སཱཙྪ་ སྟོང༌ ། ཀླུང་རྟ་བརྒྱ། ཚེ་
ཐར་བརྒྱ། ནག་ཆེན་བདུན་བཙོན་ནས་བཏོན་པ་མཛད་ན་ལེགས་ཚུལ་དང༌།
སྲས་མོ་རྣམས་ལ་གུར་ཞལ་ལ་བསྐང་བ་སྟོང་ཚར་གཅིག །རྣམ་རྒྱལ་སྟོང་མཆོད་
གསུམ། གཏོར་ མ་ འབུམ་ ཐེར་ གཅིག །སྒྲོལ་ ཤེར་ ཁྲིར། ཀླུང་ རྟ་ བཅུ་ གསུམ་
བཙུགས་ན་འཐུས་ཤིང༌། གོང་གསལ་གྱི་རིམ་གྲོ་འདི་རྣམས་ཟབ་རྒྱས་ཀྱི་རྐྱེན་
འགྱུར་ངེས་མཛད་ན་ལེགས་ཚུལ་ཞུས། བཞི་པ་བསྟན་འགྲོ་སྤྱི་ལ་སྨོས་པའི་ལོ་
ལེགས་ཕྱུགས་འཕེལ་འོང་ཕྱིར་གེགས་སེལ་གྱི་རིམ་གྲོ་ལ་བཅོམ་ལྡན་འདས་
རིགས་གསུམ་མགོན་པོ་ལ་ཕྱག་འཚལ་ལོ། །ལྕགས་མོ་ལུག་ལོ་ཤར་བ་འདིའི་
ནང་དུ་བསྟན་འགྲོ་སྤྱིར་བདེ་སྐྱིད་འབྱུང་བ་དང༌། ཁྱད་པར་ལོ་ཐོག་དང་དཀར་
ཕྱུགས་འཕེལ་ཕྱིར་བླ་མ། དགོན་སྡེ། དཔོན་ཁག །ཡུལ་འབྲོག་གླིང་གསུམ་སོ་སོ་
ནས་རང་རང་གི་འདོད་པ་ཕྱོགས་འཐེན་མེད་པའི་བསྟན་འགྲོ་སྤྱི་ལ་དམིགས་པའི་
རང་རང་ལུགས་ཀྱི་བླ་མ་གོང་མ་རྣམས་ལ་གསོལ་འདེབས། རང་ལུགས་ཀྱི་སྲུང་
མ་རྣམས་ལ་བསྐང་བ། ཡུལ་ལྷ་ཟོ་དོར་རྣམས་ལ་ལྷ་བསངས། ཀླུང་རྟ། རི་ཁྲུས།
- 252 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཆབ་གཏོར། ཀླུ་གཏོར། འབྱུང་བཞི་གཏོར་མ། གཏོར་མ་བརྒྱ་རྩ། ཆ་གསུམ། གྲྭ་
ཏོག་ གསེར་ གསུམ། བཀའ་འདུས། བཀའ་ ཐང༌ ། ཀླུ་འབུམ་ རིགས། ཟབ་མདོ།
སྒྲོལ་མ། རིགས་གསུམ་མགོན་པོའི་སྙིང་པོ་དང༌། སིདྡྷི་འུར་འདོན། མ་ཎི་སྤྱན་
དབྱེ་དང་ལམ་ལྷ་གསོ་བ། ཚེ་ཐར་དང་ལམ་འཕྲང་བཅོས། རྒྱལ་མདོས། བཙན་
མདོས། ཀླུ་དང་ས་བདག་གི་མདོས། མཚོ་སྨན་གྱི་མདོས། ལོ་གླུད་བཏང་ན་ལོ་
ཕྱུགས་ལེགས་པར་འབྱུང་ཞིང་། འདི་ལོའི་ས་བོན་མར་འདེབས་ཐམས་ཅད་ཧ་
ཅང་རང་སྔ་བཏབ་མ་ཡིན་པའི་མགོ་བཙུགས་ནས། བར་བཏབ་ལ་ལེགས་པར་
གྲུབ་པ་བྱས་ནས་ལེགས་ཤིང༌། ས་བོན་གྱི་བཏབ་གཏན་ནས་མི་ལེགས་པས་
ཐམས་ཅད་ནས་དེ་ལུགས་ཀྱིས་ཐུགས་བཞག་མཛད་པ་དང༌། ཡི་གེ་འདི་བཞིན་
འདུག་གི་ཆ་ལོན་སོ་སོར་བཀྲམ་ན་ཕན་ཡོན་ཤིན་ཏུ་ཆེ་བས་སོ་སོས་ཐུགས་
འཇགས་མཛད་པ་གལ་ཆེ་ཆེ།
དེ་
ལྕགས་ལུག་ཟླ་བ་དང་པོའི་ཚེས་གཅིག་ལ་སྡེ་དགེ་ལྷུན་གྲུབ་སྟེང་གི་བླ་བྲང་
ཕན་བདེ་གླིང་ནས་ངོར་མཁན་པོ་དཔལ་ལྡན་ཆོས་སྐྱོང་གིས་ཕུལ་བ་དགེ །ཞེས་
པ་བསྟན་པ་སྤྱི་སྒེར་ལ་དམིགས་པའི་སྐུ་རིམ་གྱི་ཐོ་ཚར་རྣམས་སོ་སོར་འབུལ་བ་
དང༌ ། ངོས་ རང་ གི་ ཡང་ བསྐྱར་ དབུས་ གཙང་ དུ་ འགྲོ་ ཚུལ་ གྱི་ སྔོན་ ནས་ ཞུ་
འཕྲོས་ཀྱི་ཞུ་ཡིག་འབུལ་བ་བཅས་དེ་འཕྲལ་ཕྱག་མཛོད་པ་བཏང༌། སྟོད་སྨད་ཀྱི་
དབང་ཞུ། འབུལ་བ། བསྔོ་རྟེན། བརྟག་ཞུས་ ཀྱི་སྐོར་དགོས་པ་སོགས་སེར་སྐྱ་
གང་ཡོད་ཀྱི་བྲེལ་བ་རྣམས་བཅད། ཚེས་བདུན་ཉིན་དཀྱིལ་འཁོར་སྒྲུབ་མཆོད་
དངོས་ གཞིའི་འདུས་ཚོགས་ སུ་མར་མེ་བརྒྱ་མཆོད། བླ་ མ་ ཁག་ ལ་ བསྔོ་རྟེན།
འཕར་ཇ། འགྱེད། སྤྲང་པོ་སྟོང་དུ་ཉེ་བར་ཟས་སྟེར་རྣམས་དང༌། ཚེས་བརྒྱད་ལ་
- 253 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལྕང་ལོ་ཅན་པ་དབུས་ཕྱོགས་སུ་ཕེབས་ཆོག་པ་བྱུང་དོན་ལྟར། ཚེ་དབང་། གསོལ་
སྟོན་དང༌། ཇ་དར་ གོས། རྟ་དྲེལུ། ཐབ་ཆས་འཁོར། ཟུར་ཆས། དད་རྟེན་བཀུར་
བཟོས་རྒྱ་ཆེ་བ་བཅས་ཀྱིས་ཚེས་བཅོ་ལྔ་ལ་དབུས་ཕྱོགས་སུ་ཐོན་ན་ལེགས་ཚུལ་
ཞུས། ཚེས་བཅུ་བཞིའི་ཉིན་ཀྱེ་རྡོར་དབང་གི་དཀྱིལ་འཁོར་སྒྲུབ་མཆོད་ཞར་དུ་ཡི་
དམ་ཆོས་སྐྱོང་སྤྱི་དང་དཔལ་ཞིང་སྐྱོང་གཟི་ལྡན་དབང་པོ་མདུན་བསྐྱེད་ཀྱི་ཚུལ་དུ་
ལེགས་པར་བསྒྲུབས་ཏེ། ས་སྐྱོང་བླ་མ་ཀུན་དགའ་ཕྲིན་ལས་རྒྱ་མཚོ་དང་ལས་
བྱེད་པ་དགེ་འདུན་ཟེར་བ་བཅས་དཔོན་བློན་གཉིས་གདན་འདྲེན་ཞུས་ཏེ་རྗེས་
གནང་བཀའ་བསྒོ་བཟབས་གཏད་དང༌། དེ་ཐོག་ཉིད་དབུས་ཕྱོགས་སུ་ཆིབས་
བསྒྱུར་སྐབས་རང་རེ་ཞུ་གསུང་གནང་ཚུལ་དང༌། འདིར་སླེབས་ནས་ཡོན་མཆོད་
ལོ་གྲངས་བཅུ་གཉིས་ཙམ་གཞན་དང་མི་འདྲ་བ་བཅས་བྱུང་བ་དང༌། ད་ཆ་དབུས་
ཕྱོགས་སུ་ངེད་རང་འགྲོ་བའི་སྔོན་དུ་སྙན་སྒྲོན་རིམ་ཕུལ་གྱི་སྙིང་པོ་བདག་རྐྱེན་
འོང་དགོས་ཚུལ། དེ་ལྟར་མ་མཛད་ཚེ་ངེད་ཀྱི་བྱང་ཆུབ་སྒྲུབ་པའི་གེགས་ཡིན་པས་
ཉིད་ཀྱི་སྐུ་ཚེ་བསོད་ནམས་གང་ལ་ཡང་མི་ལེགས་ཚུལ་དང༌། ངེད་ཀྱི་རེ་བ་འདི་
ཐོག་ཏུ་ཁེལ་བ་མཛད་ན་འདི་ཕྱི་ཐམས་ཅད་ལེགས་པའི་རྒྱུ་མཚན་དང༌། ཁྱད་
པར་ངེད་ཀྱང་ད་ ལམ་ སྒ་སྟོད་ལ་ མི་འགྲོ་ཀ་མེད་ཡིན་སྟབས་འགྲོ་ཆོག་པའི་
བདག་རྐྱེན་བཀའ་དྲིན་མི་ཆུང་བ་ གནང་ དགོས་ཚུལ་ཞུས་ནས་ མཛོད་བཏགས་
ཆེ་ལེགས་ ཤིག་ཕུལ་ བས་ དེ་ལྟར་ ཧ་ ལམ་ ཆོག་ པ་བྱུང་ ། ཚེས་ བཅོ་ བརྒྱད་
ཉིན་སྔོན་གྱི་དབང་འཕྲོས་རྣམས་གྲུབ་པར་བྱས་ནས་སྒ་སྟོད་དུ་འགྲོ་རྒྱུའི་བཅའ་
གཞི་ནང་བསྒྲིགས་དང༌། དེ་དག་གི་གེགས་སེལ་རིམ་གྲོ་གང་དགོས་བསྒྲུབས་
ནས་ཉེར་གསུམ་ཉིན་ལྷ་བསང་བཏང་སྟེ་སྐར་འཛིན་བྱས་པས་ཡུལ་གཞི་དགེ་
- 254 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཚན་ཆེ་བར་བྱུང་། ཟླ་བ་དང་པོའི་ཉེར་བདུན་ཉིན་སྒར་བཏེག་ཞོར་དུ་ངེད་རང་
གིས་མདུན་ཆེན་ལ་བཀའ་བསྒོ་འབུལ་ཆེད་ཕོ་བྲང་དུ་སོང་། ལ་རྒྱ་མདུན་ཆེན་རང་
གི་ད་དུང་སྔོན་གྱི་བསྙུང་གཞིའི་འཕྲོ་ལུས་པ་དང༌། ལྷག་པར་འདི་ལོ་སྐུ་གེགས་ཆེ་
བ་ བཅས་ ཡང་ ཡང་ སྙན་ སྒྲོན་ ཕུལ་ བ་ ལྟར་ བསྟན་ རིམ་ སྐུ་ ཕྲུ་ བཅས་ ཀྱི་
ཞབས་བརྟན་རིམ་གྲོ་རྣམས་ཐུགས་ལྷོད་མི་མཛད་པ་དང༌། བདག་ཀྱང་ཧ་ཅང་
ཡུན་རིང་མི་འགོར་བ་ནས་ཟླ་བ་ལྔ་པ་ཙམ་ལ་ཧ་ལམ་སླེབས་ཐུབ་པ་ཞུས་ཤིང༌།
ཟླ་བ་དྲུག་པ་ཕན་ལ་གང་ལྟར་འདི་ག་དང་དཔོན་མོ་ཚང་གང་སར་དོགས་ཆ་ཆེ་བ་
ཡོད་ཚུལ་དང༌། འདི་གའི་ཕན་བདེ་བླ་བྲང་གི་གཞིས་སྡོད་ཀྱི་མཛོད་པ་བསོད་
ནམས་རྒྱ་མཚོ་བཅས་ལ་འགོ་འདྲེན་དང༌། གཞན་ཡང་མངའ་ཞབས་ཀྱི་བཙོན་པ་
འདི་དག་ལ་བྱམས་སྙིང་རྗེ་མི་ཆུང་ཞིང༌། ས་ངོར་གྱི་མགྲོན་པོ་རྣམས་སླེབས་བྱུང་
འཕྲལ་ནས་མདོར་རྫོང་བརྡ་བཅས་ཞལ་བཀོད་ཐུགས་ལྷོད་མེད་པ་མཛད་དགོས་
ཚུལ་ཞུས་ནས་ལམ་འབྲས་དང་མགོན་པོ་གུར་ཞལ་བཅས་ཀྱི་བླ་མ་བརྒྱུད་པའི་
བཀའ་བསྒོ་ཕུལ། མདུན་ཆེན་བླ་མ་ཕོ་བྲང་སྒོ་དྲུང་བར་སྐྱེལ་མ་མཛད་ཅིང་ཕན་
ཚུན་མཇལ་དར་བཏང་། དེ་ཉིན་ཡུལ་གཞི་ཅུང་ཟད་རྩུབ་པ་དང་ངེད་རང་ཡང་
བསམ་པ་མི་བདེ་བ་འདྲ་མོ་ཞིག་བྱུང༌། སྡེ་དགེ་སྐུ་ཚབ་རྟ་དཔོན་བཀྲ་ཤིས་བཅས་
གནང་བྱུང་བས་ངེད་ཀྱི་རྟ་ཁ་ཁྲིད་དེ་ཡར་ལམ་རྡོ་ཁོ་ལྕང་ལོ་ཅན་གྱི་ལྷ་ཁང་དུ་
སོང༌། ལྷ་གཉེར་གྱིས་ཇ་ཞུས་ཤིག་བྱས། ངེད་ནས་རྟེན་རྣམས་ལ་མེ་ཏོག་འཐོར་
བ་དང་ན་བཟའ་གསོལ་ནས་བསྟན་འགྲོ་ཡོངས་ལ་བདེ་སྐྱིད་འབྱུང་ཞིང་ངེད་རང་
གིས་འདོད་དོན་འགྲུབ་པའི་ཕྲིན་ལས་བཅོལ། དེ་ཉིན་འཛམ་ཐོག་ཕོ་བྲང་ནས་ལྷ་
སྲས་བློ་གྲོས་རྒྱ་མཚོ་མིང་སྲིང་བློན་ཆེན་སྐུ་དྲུང་བཅས་ཕོ་བྲང་ཟུར་པ་མཛེས་བཀྲ་
- 255 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཤིས་ཆོས་རྫོང་དུ་འདུས་ཚོགས་རྣམས་ལ་ལོ་ལྟར་གྱི་བླ་མ་གོང་མའི་དགོངས་
རྫོགས་དང༌། ད་ལྟའི་ཞལ་སྔ་བ་རྣམས་ཀྱི་སྐུ་རིམ་སྒྲུབ་མཆོད་ཀྱི་རིགས་དང༌།
བཀའ་འགྱུར་རིན་པོ་ཆེས་གཙོས་པའི་གསུང་རབ་གླེགས་བམ་དུ་མ་བསྒྲགས་
པའི་ཞལ་བཀོད་དུ་ཕེབས་ཞོར་བདག་ཅག་ལ་སྐྱེལ་མ་དང་གནང་སྦྱིན་རྒྱ་ཆེ་བ་
མཛད། བདག་ གིས་ སོ་ སོར་ དད ་ རྟེན་ དང་ ཁམས་བཟང་ ཞུ་ བའི་ འབུལ་ ཆུང་
མཚོན་བྱེད་ཕུལ་ཏེ་ཡོན་མཆོད་ སོ་སོར་གྱེས། རྡར་མདོ་རུ་སྒར་བསྡད་ཅིང་དེ་
ཕྱོགས་ཀྱི་གཞི་བདག་རྣམས་ལ་རི་ཁྲུས་དང་ལོ་ཕྱུགས་ལེགས་པའི་ཕྲིན་ལས་
བཅོལ། ཡུལ་མི་རྣམས་ལ་སྤྱན་རས་གཟིགས་ ཀྱི་ རྗེས་གནང་དང་བྱིན་རླབས་
སོགས་བྱས། རིམ་གྱིས་སྒ་ལེན་སྟེང་དུ་སོང་ནས་དགོན་ཡུལ་རྣམས་ལ་དབང་
བྱིན་རླབས་སོགས་དང་བྲེལ་བ་རྣམས་བཅད་དེ་ཟིས་ལ་བརྒལ་ཏེ་སྡེ་མགོར་
བསྡད། རྗེས་གནང་རི་ཁྲུས་བྱིན་རླབས་གང་དགོས་བྱས། བཀྲ་ཤིས་ལྟེམ་དཔོན་
རྗེ་གཉིས་ནས་གནང་སྦྱིན་དང་བཀའ་ཤོག་སྐྱེལ་བར་སྐུ་ཚབ་རྒྱ་རྡོ་བུ་ཅན་འབྱོར་
པར་ ཞུ་ལན་ཕུལ། ཕྱི་ཉིན་དམའ་ རོང་ བརྒྱུད་ནས་ཀ་མདོ་ཐང་དུ་མགོ་ཟི་ བླ་
དགོན་གྱི་ཇ་འདྲེན་རྟ་བསུ་རྒྱས་པར་མཛད་དེ་ཁུ་གྲོ་ཟམ་ཁར་བསྡད། གླིང་གི་ཇ་
འདྲེན་དང་ཟུར་ཆས་རྒྱས་པར་གནང༌། དེ་ཉིན་ས་སྐྱ་དཔོན་གཉེར་དང་ངོར་པའི་
དཔོན་གཉེར་ཁག་བཀྲ་ཤིས་ལྷུན་པོའི་སྐུ་ཚབ་བཅས་འབྱོར་ནས་དབུས་གཙང་གི་
གནས་ཚུལ་ཞིབ་རྒྱས་དང༌། སོ་སོའི་བཀའ་ཤོག་དང་ཐུམ་བུ་ཡིག་རྟེན། གཞན་
ཡང་གྲྭ་ཚང་ཁག་དང་ཡུལ་མི་བཅས་ནས་ཡི་གེ་རྟེན་བཅས་རྣམས་འབྱོར། སོ་
སོར་ཞབས་ཏོག་དང་ཟུར་ཆས་ཕྲན་བུ་ཕུལ་ནས། མར་ལམ་གྱི་ཆས་ཀ་དང་རྟ་
དྲེའུར་ཕན་ཆ་སོགས་ཕན་བདེ་གླིང་དང་འདན་ཁོག་ནས་རིམ་གྱིས་འོང་ཚུལ་དང༌།
- 256 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འགྲོ་སྡོད་ཀྱི་ཁ་ཏ། སྡེ་དགེ་རུ་འགྲོན་པོ་འཕྲལ་དུ་འདེགས་པའི་བསླབ་དོན་ནན་
ཆགས་ཞུས་ཡོད་པས་མྱུར་དུ་སྡེ་དགེ་མཇལ་བར་སོང་ཞེས་བསྒོས་ཤིང་། ངེད་ཕྱི་
ཉིན་ཀར་དགོན་རྣམ་གླིང་དུ་སོང་། བླ་དགོན་གྱིས་ཇ་འདྲེན་རྟ་བསུ་དང་སེར་ཕྲེང་
གནང་བཞིན་བླ་བྲང་དུ་བོས། སྟོན་ཆས་འབུལ་བ་སོགས་སྤྱི་སྒེར་ཐམས་ཅད་ནས་
རྒྱས་པར་མཛད། སོ་སོར་གནང་ཆ་དང༌ སྐུ་རིམ་རྟེན་སྲུང་མདུད་བཅས་ཕུལ།
རིམ་པར་རག་ཆོས་ཆོས་འཁོར་ཀ་བཞིའི་ཡུལ་སྡེ་རྣམས་ཀྱིས་རྟ་བསུ་འབྱོར་ཞིང་།
ལྡན་གླང་ཐང་སྒྲོལ་མའི་ལྷ་ཁང་ཐང་དུ་སྒར་བརྒྱབ། ངོས་མ་སླེབས་གོང་དུ་རླུང་
གིས་འཚུབ་ཆ་ཆེ་ཞིང་ཡུལ་གཞི་ངན་པ་སོགས་བྱུང་ཚུལ་ཀུན་གྱི་གླེང་འདུག་ཅིང་།
ངེད་རང་ལྷ་ཁང་ཐང་དུ་སླེབས་ནུབ་ནས་རླུང་ཆག་པ་དང༌། གཞི་བདག་འབར་ལྷ་
དཀར་པོའི་རི་མགོ་ནས་སྨུག་ལང་བསང་དུད་ལྟར་ཡང་ཡང་འཁྲིགས་ཤིང༌།
གཞན་ཡང་ ཡུལ་ ཕན་ཚུན་ གྱི་ གཞི་ བདག་ གནས་ རི་ཐམས་ཅད་ནས་ སྨུག་ པ་
འཁྲིགས་ཤིང་ཁ་ཆར་འབབ་པ་དང་ཡུལ་གཞི་བག་ཕེབས་པས་སྐྱེ་འགྲོ་ཐམས་
ཅད་ཉམས་དགའ་བར་གྱུར། ཡུལ་སྡེ་རྣམས་ལ་དབང་བྱིན་རླབས་བཀའ་བསྒོ་
བསྔོ་སྨོན་གང་དྲག་བྱས་ཐོག །དཔོན་ཁག་སྡེ་བཅས་ཐམས་ཅད་ནས་སོ་སོས་
འབྱོར་ ཚོགས་ ཀྱི་ འབུལ་ བ་ བཟབས། སྒྲོལ་མར་ཁྲུས་ གསོལ་དང་ བརྒྱ་ མཆོད་
བཟའ་བཅས་ཕུལ་ཏེ་དེ་ནུབ་ལྷ་ཁང་དུ་གནས་ཞག་བྱས་ནས་བསྟན་འགྲོར་དགའ་
བདེ་སྤེལ་ བའི་སྨོན་ ལམ་ བཏབ། རྨི་ ལམ་ སོགས་ འདི་ ཡིན་ རང་ནི་ མ་བྱུང་།
ཆོས་སྡེ་ བསམ་གྲུབ་ དགོན་དུ་ སོང་ རབ་ བཀྲམ་བླ་ མ་དྲུང་ པའི་ གནས་ ཁང་དུ་
ཞག་ལྔ་བསྡད། སོ་སོས་ཁྱིམ་དུ་འབོད་པ་དང་འབུལ་བ་བསྔོ་རྟེན་རྒྱ་ཆེ་ཞིང་།
རག་ཅོ་བླ་དགོན་སྡེ་བཅས་ནས་གོང་བཞིན་བཟབས་པ་དང་། དགེ་བཤེས་བསོད་
- 257 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ནམས་རྒྱལ་མཚན་གྱིས་ཀྱང་གང་སྤྱིའི་རོགས་ལྡན་དང་སྟོན་ཆས་འབུལ་སྤོམ་
དཔག་ཏུ་མེད་པ་མཛད། སོ་སོར་དབང་། རྗེས་གནང་སྐྲ་འཛིན། བཀའ་སྒོ། རབ་
གནས། གནང་སྟེར་ཇི་ལྟར་དགོས་པ་བསྒྲུབས། ཁྱད་པར་ཆོས་སྡེའི་གཙུག་ལག་
ཁང་དེ་བགྲེས་ཆེ་བ་དང་ སྟེང་ ཁང་ཀ་བཞི་དཔོན་གྱི་གཟིམས་ ཁང་ཡིན་པའི་
སྟབས་བསམ་པ་མི་མཐུན་པའི་སོ་སོར་ཁག་བཞག་གིས་བྱ་བྱེད་དཀའ་འདུག་
པས་ངེད་རང་གིས་དམ་ཅན་སྲུང་མར་ཕྲིན་ལས་བཅོལ་ནས་གསར་དུ་བསྐྲུན་ན་
མཐར་ཕྱིན་མི་ཕྱིན་གེགས་དང་བར་གཅོད་བླ་མ་དགོན་སྡེ་བཅས་དང་ཀ་བཞི་
དཔོན་ཁག་སོགས་ལ་ཡོད་མེད་ཞིབ་ཏུ་སྨོས་པར་བསམ་དོན་ཐམས་ཅད་ལྷུན་
གྱིས་གྲུབ་པ་དང་། བཀྲ་ཤིས་དགེ་ལེགས་རྒྱ་མཚོ་ཆེན་པོ་འབྱུང་བའི་ལུང་གསལ་
བར་ཕེབས་དོན་ལྟར། གེགས་སེལ་གྱི་རིམ་གྲོ་དང༌། ཁྱད་པར་ཀ་བཞི་དཔོན་ལ་
ངེད་རང་གིས་ཁེ་དང་རྒྱལ་ཁ་མི་ལ་ཐོང་གསུངས་པ་ལྟར་ངེད་རང་དང་བླ་དགོན་
ཐམས་ཅད་ཀྱིས་རྣམ་གྲངས་བཟང་བ་རྟ་མཛོ་བཅས་དགུ་ཚན་གསུམ་དང༌། ཁང་
ཚབ་སྔར་སྒྲུབ་ཁང་དཔོན་པོའི་སྒར་གྱི་ཁང་པ་དང་ཕྱག་མདུད་སོགས་བཟབས་
པར་ཕུལ། ཕོ་བྲང་དེའི་ནང་ཀ་བཞི་ཇོ་རོག་ཐུའི་ཨ་ནི་རྒན་མོའི་ཕུང་པོའི་རུས་པ་
རྩིས་གཞུང་ལྟར་བཞག་འདུག་པ་འཐོར་ནས་བསྔོ་སྨོན་སོགས་བགྱིས་ནས་རི་
མགོ་མཐོ་བའི་སའི་སྤེལ་ལེགས་པ་ཞིག་ཏུ་སྤོར་བཅུག་ཅིང་། ཀ་བཞི་དཔོན་ཁག་
གི་ཡབ་སྲས་རྣམས་ལ་ཉེས་སྐྱོན་མི་འོང་བའི་ཁག་ཁུར་ལྟ་བུས་ཐམས་ཅད་བདེ་
འཇགས་ཀྱིས་རྗེས་སུ་ཡི་རང་བྱས། གཟའ་སྐར་བཟང་ཉིན་ཞིག་མགོན་ཁང་རྙིང་
པ་ན་སྔོན་དུ་བཞེངས་པའི་སྐུ་འབྱུང་པོ་འདུལ་བྱེད་དང༌། གུར་ལྕམ་དྲལ། ཞལ་
བཞི་པའི་སྐུ་ཚར་གཉིས། དུར་ཁྲོད་བདག་པོ་བཅས་ཀྱི་སྐུ་བྱིན་རླབས་ཆེ་བ་ཁ་
- 258 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཤས་བཞུགས་རུང༌། ཉམས་ཆག་ཆེ་བ་བྱུང་འདུག་པ་དེ་རྣམས་ལ་གཏོར་འབུལ་
ཕྲིན་བཅོལ་དང༌། དགེ་སློང་རོགས་ལྡན་པ་དག་ལའང་བཀའ་བསྒོ་བྱས་ཏེ་གནས་
པོའི་ཁྱིམ་དུ་རེ་ཞིག་བཞུགས་པར་བྱས་ནས་གདན་དྲངས་པས་ཡུལ་གཞི་འཇམ་
ཞིང་རྩུབ་འགྱུར་མེད་པར་སྐད་ཅིག་ཙམ་ལ་གྲུབ། གཙུག་ལག་ཁང་གསར་བཟོའི་
ཤོག་ཁྲ་དང་སྐར་འཛིན་རྣམས་ཇི་ལྟར་དགོས་པ་བསྒྲུབས། གཞན་ཡང་ས་ངོར་
བཀྲ་ཤིས་ལྷུན་པོ། ངོར་པའི་དགེ་སློང་རང་ཡུལ་དུ་སྡོད་མི་དང་ཐར་རྩེའི་མཆོད་
དཔོན་བྱམས་བློ་སོགས་སེར་སྐྱ་ཉིས་བརྒྱ་སྐོར་ལ་ཆས་ཟུར་དང་གནང་སྦྱིན། བླ་
བྲང་ཁག་ལ་རྟ་དྲེའུ་སོགས་གང་དགོས་བྱས་ཏེ། ས་དཀར་བསམ་འགྲུབ་གླིང་དུ་
སོང་། བླ་མ་ཀུན་དགའ་རྒྱལ་མཚན་བཅས་བླ་དགོན་ཐམས་ཅད་ཀྱིས་རྟ་བསུ་
དང་དར་འཕྱར་དུང་འབུད་བཟབས་ཤིང་དགོན་དུ་ཞག་གཉིས་བསྡད། སོ་སོས་
ཁྱིམ་དུ་བོས་ཤིང་འབུལ་བ་བསྔོ་རྟེན་སྤྱི་སྒེར་ཐམས་ཅད་ནས་བཟབས། དགོན་
དེའི་གཙུག་ལག་ཁང་ཤིན་ཏུ་འགངས་ཆེ་བ་ཞིག་མཆིས་ཀྱང་བྱང་ཤར་མཚམས་
ནས་ཁང་དམར་དྲུང་པའི་བདེ་སྤྱོད་ཡོད་སྟབས་བ་ཚྭའི་སྐྱོན་ཆེ་བ་བཅས་ཉམས་
གསོས་དགོས་ཚུལ་ཁ་ཏ་བྱས། བླ་མ་ཀུན་དགའ་རྒྱལ་མཚན་སྙུང་གཞི་ལས་ཀྱི་
མྱོང་སྐལ་འདྲ་མོ་འདུག་པས་ ངེད་རང་དང་དགེ་སློང་ཉི་ཤུ་རྩ་ལྔ་བཅས་ནས་ངན་
སོང་སྦྱོང་བའི་ཆོ་ག་དབང་ཕྱིར་བཟློག་གསོན་ སྦྱང་བཟབས་ པར་ཕུལ། ཡུལ་
ཕྱོགས་དེ་དག་དགེ་ཕྱིར་རི་ཁྲུས་བུམ་གཏེར་བཅས་ཇི་ལྟར་དགོས་པ་ཐམས་ཅད་
ལ་བཀྲམ། ཡུལ་དེའི་གཞི་བདག་འབར་ལྷ་དཀར་པོར་གཏེར་བུམ་འབུལ་དུ་ལོ་
ཙཱ་བ་ཚུལ་ཁྲིམས་རིན་ཆེན་ཕེབས་པར་ཞུས། སླར་ཡང་ས་དཀར་དགོན་ཡུལ་གྱི་
སྐྱེལ་མ་བཅས་ནས་ཆོས་སྡེར་སོང་། འབྲུ་ལུང་ནང་དང་དེ་སྐོར་གྱི་ཀར་འབྲི་དགེ་
- 259 -



6
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལུགས་བཅས་དགོན་སྡེ་བླ་མ་སོ་སོས་ཇ་འདྲེན་འབུལ་བ་རྟ་བསུ་མཛད་བྱུང་བར་
དབང་བྱིན་རླབས་བཀའ་བསྒོ་གནང་སྦྱིན་སོགས་སོ་སོར་ལུགས་གཉིས་ཀྱི་བཀོད་
འདོམས་གང་དགོས་བསྒྲུབས་ནས་ལམ་བར་གྱི་བྲེལ་བ་རྣམས་བཅད་དེ་གྲུབ་
ཆེན་དྲན་པ་ཡེ་ཤེས་ཀྱི་བསྟི་གནས་སུ་སོང༌། རྟ་བསུ་ཇ་འདྲེན་སེར་ཕྲེང་མཛད་
ཅིང་གཙུག་ལག་ཁང་སྟེང་དུ་ཞག་གཉིས་བསྡད། དེ་ཕྱོགས་ཀྱིས་གདན་འདྲེན།
འབུལ་བ་བཟབས་ཤིང་ཆོས་སྦྱིན་དང༌། ཁྱད་པར་གཙུག་ལག་ཁང་དུ་བརྒྱ་མཆོད་
རབ་གནས་ཕུལ། ལྷག་པར་མཆོད་འབུལ་གྱི་དུས་སྙན་དར་གོས་ཡུག་ཞིག་ཡོད་
པ་གདུང་འབུམ་ལ་སྨོན་ལམ་བཏབ་ཅིང་འཕངས་པའི་ཚེ་བུམ་སྒོའི་ཇོ་བོའི་ཕྱག་
གཡོན་པས་འཛིན་པ་ལྟ་བུར་གྱུར་པ་དེར་ཚོགས་ཀུན་གྱིས་མཐོང༌། ལྷ་ཁང་སྟེང་
དུ་བུམ་གཏེར་རི་ཁྲུས་དང་བསྟན་འགྲོ་བདེ་བའི་སྨོན་ལམ་བཏབ་ནས་འབྲི་ཆུ་
ཉིན་མོ་བརྒྱུད་དེ་ཡར་ལམ་དཔལ་འབྲི་གུང་པའི་གནས་གློ་གྱེས་བླ་དགོན་སྡེ་
བཅས་ཀྱིས་འབོད་པའི་རྟ་བསུ་སེར་ཕྲེང་དང་འབུལ་བ་ཞབས་ཏོག་བཟང༌། ལྷ་
ཁང་དུ་དབང་ཞིག་དང་རབ་གནས་བསྔོ་བ་གང་དྲག་བགྱིས་ཏེ་ཇི་ལྟར་འདོད་པའི་
དོན་གྱི་རེ་བ་བསྐང་། དེའུ་ལུང་ཞེས་པའི་ཡུལ་སྡེ་ཁང་གིས་རྟ་བསུ་ཇ་འདྲེན་ཁྱིམ་
གདན་ འབུལ་ ཞབས་ བཟང་། ཡུལ་ ལྷ་ བསང་མཆོད་དང༌ རྗེས་ གནང་ ཇི་ ལྟར་
དགོས་པ་བགྱིས། ངེད་རང་གི་ཕྲེང་བའི་རྒྱན་ཁ་ཤས་འཐོར་བས་ཐེ་ཚོམ་ཅུང་ཞིག་
ཟ་བ་བྱུང་། དེར་ཁ་ཆར་ཡང་ཤིན་ཏུ་ཆེ་བ་ཞིག་བབས། འདམ་ཐོག་མངའ་ཞབས་
ཀྱི་སྡེ་ཁག་གིས་རྟ་བསུ་ཇ་འདྲེན་འབུལ་བ་བཟབས་ཤིང་དགོན་དུ་སོང་ནས་ཞག་
གསུམ་བསྡད། སྒར་དགོན་གྱིས་གཙོས་དགེ་སློང་རྣམས་ཀྱིས་ཁྱིམ་དུ་བོས་ཤིང་
འབུལ་ཞབས་བཟང་། ཆོས་སྲུང་ལ་ཕྲིན་བཅོལ་དང་དགྲ་ལྷར་བསང་མཆོད་བྱས།
- 260 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རྗེས་གནང་ཁ་ཤས་ཕུལ། སླར་ཡང་ཆུ་ ཕ་རོལ་བརྒལ་ཏེ་ཉིན་མོ་བརྒྱུད་ནས་
དཔལ་ལྡན་འབམ་ལེ་དགོན་དུ་སོང༌། རྟ་བསུ་སེར་ཕྲེང་སྔར་བཞིན་བྱུང་ཞིང་
དགོན་རྒྱབ་ཏུ་ཞག་གསུམ་སྒར་བབས། དབང་རྗེས་གནང་རི་ཁྲུས་དགྲ་ལྷ་གསོ་
བ་རྣམས་གོང་བཞིན་བྱས། འབུལ་བ་དང་གྲོགས་དན་བཟང༌། སྒར་དུ་སོང་བས་
ཡོན་བདག་ཐམས་ཅད་ཀྱིས་བསྙེན་བཀུར་འབུལ་བ་བཟང་ཞིང་སོ་སོའི་བསམ་པ་
བསྐང༌། དམར་མགྲིན་དུ་སོང་བས་རྟ་བསུ་ཇ་འདྲེན་ བྱས། ཞག་གསུམ་བསྡད།
སོ་སོའི་འབུལ་བ་རྒྱ་ཆེ་ཞིང་སྦྱིན་བདག་རྣམས་ལ་རྗེས་གནང་བཀའ་བསྒོ། དགྲ་
ལྷ་བསང་མཆོད་རྒྱས་པར་ བྱས། ཏྲེ་བོ་བྱང་ཆུབ་དགོན་དུ་བོས་པར་སོང་བས་
ཞབས་ཏོག་འབུལ་བ་བཟང་ཞིང་བླ་དགོན་རྣམས་ལ་གནང་སྟེར་དང་། ལྷ་ཁང་
ཤིན་ཏུ་བཟང་ཞིང་སྒྲོས་པ་ཁ་ཤས་འདུག་པར་རྟེན་མཇལ་དང་རང་གནས་གསོལ་
གདབ་ཞུས། ཏྲེ་བོ་བླ་རྒན་གྱིས་དགོན་སྡེ་རྣམས་ལ་འདུལ་ཁྲིམས་གཙོ་བོར་གྱུར་
པའི་ཁ་ཏ་སོགས་དགོས་ཚུལ་གྱི་གསུང་གླེང་བཟང༌། གྲུ་ལས་ཐོན་རྒྱུའི་སྔ་དྲོ་
རླུང་འཚུབས་ཤིན་ཏུ་ཆེ་བ་བྱུང་བས་དགྲ་ལྷ་བསང་མཆོད་བྱས་འཕྲལ་རིམ་གྱིས་
རླུང་ཞི་ནས་གེགས་མེད་དུ་ཐོན་ཅིང་འབམ་ཐང་དུ་སྒར་བཏབ། དེ་ཕྱོགས་ཀྱི་ཞང་
འགུ་བླ་དགོན་བཅས་སེར་སྐྱ་ཐམས་ཅད་ཀྱིས་ཁྱིམ་དུ་བོས་ཤིང་རབ་གནས་བྱང་
ཞུས་དབང་རི་ཁྲུས་ལྷ་བསང་སོགས་ཆོས་མཐུན་དང༌། འཇིག་རྟེན་ལུགས་ཀྱི་
མཛེས་ཆ་གང་དགོས་བྱས། འབུལ་བ་རྒྱ་ཆེ་ཞིང་ཞེན་ ཁ་ ཕོ་རུས་ ཀྱི་བསམ་པ་
བཟང་། དེ་མཚམས་ལམ་བར་གྱི་བྲེལ་བ་རྣམས་བཅད་དེ་རིན་ཆེན་གླིང་གི་མངའ་
ཞབས་ཁྲ་ལེབ་སྡེ་དང་ཉེ་བའི་སྤང་ཐོག་ཞིག་ལ་བསྡད། དེ་གའི་བླ་དགོན་སྡེ་
བཅས་ཀྱིས་འབུལ་བ་རོགས་ལྡན་བཟང་བར་མཛད་ཅིང་དགོན་དུ་བླ་མ་ལྕགས་
- 261 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
རའི་གདན་ས་པ་གཙོ་བོར་གྱུར་པའི་ཡུལ་སྡེ་བཅས་ཀྱིས་བོས་ཤིང༌། གླང་ཆེན་བླ་
མ་བསོད་ནམས་རིན་ཆེན་ཅན་གྱིས་རྩ་བ་བྱས་པས་མ་འཛོང་ཚུན་གྱི་སྡེ་རྣམས་
ནས་ཀྱང་རང་རང་གི་འབྱོར་ཚོགས་ཀྱི་འབུལ་བ་དང༌། ཁང་ཁྱིམ་དུའང་འབོད་
འདུག་པར་སོང་ནས་དབང་རྗེས་གནང་། སེམས་ཁྲིད། གོ་བསང༌། སྐྱབས་སྡོམ།
གནང་སྟེར་སོགས་ལུགས་གཉིས་ནས་ཇི་ལྟར་དགོས་པ་དང༌། ཁྱད་པར་བླ་ཆེན་
འཕགས་པའི་པུ་ཏྲ་ཐོག་མ་དམར་ཆུང་དུ་གྲགས་པ་དེ་རྒྱ་བཀྲོལ་ཏེ་མཇལ་ཁ་ཞུས།
བསྟན་པ་དེ་འཛིན་བཅས་རྒྱས་པའི་སྨོན་ལམ་བཏབ་ནས་སླར་ཡང་འཁོར་ལོའི་
རྒྱས་བཏབ་སྟེ་མགོན་ཁང་དུ་བཞུགས་སུ་གསོལ། །
དྲི་དགོན་པ་དང་འབའ་བརྡའ་དགོན་ རྩེ་རེ་དགོན་པ་སོགས་ཀྱི་མཇལ་མི་
རྣམས་ཀྱང་འོས་བབ་ཀྱིས་སོ་སོར་བརྫངས། དབྱར་དང་པོ་ཤར་འཕྲལ་སྤར་ཐང་
ཁྲ་བོ་ལ་ཐོག་ཏུ་ཞག་འདུག་གིས་ཆོས་སྦྱིན་དང་སྦྱིན་བདག་ཁག་གིས་འབོད་པར་
སོང་། བཙུན་མ་ཀུན་དགའ་དཔལ་མོ་ལ་ནལ་བུ་ཞིག་ཡོད་འདུག་པ་ཕ་སྐོར་
རྣམས་ ཀྱིས་ སླར་ཡང་མ་བུ་གཉིས་ ཆར་ ལ་སྐྲ་ཕུད་བཞེས་དགོས་ཚུལ་དང༌།
མཉམ་དུ་བྱས་ན་ངོ་གནོང་ཚུལ་ཟེར་འདུག་པས་ངོ་ཚ་སྲུང་བའི་དུས་མ་བསྲུངས་
ན་རྒྱབ་ནས་ངོ་ཚ་བ་ག་ལ་འཛེམ་སྲིད་ཀྱང་འདོད་པ་ལྟར་སོ་སོར་གཙུག་ཕུད་
བླངས་ཏེ་ མ་ བཙུན་ སར་ དང༌ ། བུ་བནྡེ་ བྱས། གཞན་ ཡང་ དེ་སྐོར་ དང་ ཕྱོགས་
མཐའ་ནས་འོངས་པའི་བྲེལ་བ་རྣམས་བཅད། ཕྱི་ཉིན་དུའུ་བུ་ཆེན་དང་ར་དྭ་བན་
ཆེན་མདའ་པ་བཅས་ཀྱི་དཔོན་དགོན་ཁག་གིས་འབོད་པའི་རྟ་བསུ་བཅས་ཀྱིས་
སོང་ནས་ཞག་གསུམ་བསྡད། བུ་ཆེན་དཔོན་གྱིས་ཁྱིམ་གདན་དང་། བན་ཆེན་བླ་
བྲང་ནས་བླ་མ་སྐུ་སྐྱེ་རྣམས་ཀྱིས་བོས་ཤིང་འབུལ་ཞབས་བཟབས། ཡོན་བདག་
- 262 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སེར་སྐྱ་རྣམས་ལ་རྗེས་གནང༌། རི་ཁྲུས་དགྲ་ལྷ་བསང་མཆོད་རྒྱས་པར་ངེད་རང་
གྲྭ་ཚང་བཅས་དང་གཉན་པ་བླ་མ་སྐུ་སྐྱེ་གྲྭ་ཚང་བཅས་ལྷན་ཅིག་པས་སོ་སོའི་ཕྱག་
སྲོལ་ལྟར་མཛད་ཐོག་ངེད་ནས་ཀྱང་གསོལ་ཞབས་གནང་སྟེར་སོགས་བྱས་ཤིང༌།
དེ་ཉིན་ནམ་མཁའ་ནས་འབྲུག་སྒྲ་ལན་གསུམ་བཅས་དང་ཆར་བབ་ཅིང་སྐབས་སུ་
ཉི་མ་ཤར་བ་སོགས་རྟེན་འབྲེལ་བཟང་ཞིང༌། ཐམས་ཅད་ནས་འབུལ་བ་དང་
བསྔོ་རྟེན་བཟབས་པར་བྱུང་། དེ་མཚམས་སྒར་བཏེག་ཅིང་ཡར་ལམ་ར་དྭ་དཔོན་
སྐུ་མཆེད་ཀྱིས་སྒར་ཐོག་ཏུ་བོས་ཤིང་སྣེ་ལེན་བཟང་། རིམ་པར་སྐྱེ་དགུ་དོན་གྲུབ་
གླིང་དུ་སོང་བས་དྭའུ་བླ་དགོན་དང་ཁྲ་འགུ་བླ་དགོན་ནས་རྟ་བསུ་ཇ་འདྲེན་དང་
བཅས་ཏེ་མདོ་ཐང་ཕ་རིར་སྒར་བརྒྱབ། དེ་གར་སྡེ་དགེ་ནས་བང་ཆེན་དང་རྫ་ཁོག་
གི་ གནས་ ཚུལ། དབུས་ ནས་ གོང་ ས་ སྐུ་ ཞབས་ ཀྱིས་ རྒྱ་ གོང་ མའི་ གསེར་
ཡིག་ཕེབས་པའི་གནས་ཚུལ་ཕེབས་བྱུང་ཚུལ་བཅས་འབྱོར་བར་སོ་སོར་ཞུ་ལན་
གང་དགོས་དང༌། ཁྱད་པར་རྫ་རྒྱུད་ལ་དམག་མི་མཛད་པ་ལེགས་ཚུལ། ས་སྐྱ་
བཀྲ་ཤིས་ལྷུན་པོར་ངོར་པ་བཅས་ངེད་མེད་སྟབས་མདོར་བཏེག་ཐག་མ་ཆོད་ནས་
ཟླ་བ་ཕྱེད་གསུམ་སྐོར་ཡིན་ཚུལ་དང་། ད་ཆ་མདོར་འགྲོ་ཆོག་མིན་གྱི་བརྟག་ཞུས་
དང༌། བབ་ཀྱིས་ཇི་ལྟར་ལེགས་ཀྱི་རྒྱུ་མཚན་འོང་འདུག་པར་རིམ་གྲོ་འདི་ལྟར་
དང༌། སྡེ་དགེར་འཕྲོས་ཞུས་ཕུལ་ནས་སོང་ན་ལེགས་ཚུལ་གྱི་ཡིག་ལན། རག་
ཤུལ་དཔོན་ཨེར་ཀེ་ཐའི་ཇི་ངེད་དེ་གར་འབྱོར་ཚུལ་ཐོས་པའི་སྟབས་དེར་འོངས་
དགོས་ཞེས་གླེང་འདུག་པ་བཅས་ཀྱི་ལན་སོགས་བགྱིས་ནས་བང་མི་རྣམས་སོ་
སོར་བརྫངས། སྐྱེ་དགུ་དོན་གྲུབ་གླིང་དུ་ཞག་བཅུ་སྐོར་ལ་གཙོ་བོར་དྭའུ་བླ་ཁག་
དགོན་པ་གྲྭ་མང་སྡེ་བཅས་ཀྱི་ཁྱིམ་དུ་འབོད་ཅིང་སོ་སོར་དབང་རབ་གནས་བྱང་
- 263 -



བཞག་ལུས་
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
འདབ་ཇི་ལྟར་དགོས་པ་བསྒྲུབས། ཁྱད་པར་གཙུག་ལག་ཁང་གསར་བཞེངས་སུ་
རབ་གནས་ཉིན་གང་མ་དང༌། ཉིན་མོའི་ཆར་སེར་སྐྱ་མཐའ་དག་སྟོང་ཕྲག་གཉིས་
སུ་ལོངས་པར་དབང་བྱིན་རླབས། བཀའ་བསྒོ་སྐ་འཛིན་དང༌། བརྟག་པ་སོགས་
གང་ལ་གང་འདོད་ཀྱི་རེ་བ་བསྐང་། གཞན་ཡང་ཉེ་སྐོར་གྱི་ཡུལ་ཁག་རྣམས་དང༌།
རྣམ་ དཀར་ བརྩོན་ པ་ གཅིག་ཏུ་ གྱུར་ པའི་རྒྱ་ནག་རྟོགས་ལྡན། གདོང་ནག་ གི་
རྟོགས་ལྡན་སོགས་ཀྱིས་བོས་ཤིང་འབུལ་བ་བསྙེན་བཀུར་བཟང་། བསྟན་འགྲོར་
གང་ཕན་གྱི་བཀོད་པ་བྱས། རང་ཉག་དཔོན་ཚེ་དབང་དབང་དྲག་གི་བུ་མོ་ལ་སྡེ་
དགེའི་ནས་ཚོང་པ་འགའི་རྫི་བོས་ནོར་ལ་རྡོ་འཕངས་པ་ཕོག་ཉེས་ཤོར་ནས་ཚེའི་
འདུ་བྱེད་བཏང་སོང་འདུག་པར་འབྱོར་སྣའི་རུ་ཐོག་ཏུ་འོང་དགོས་ཚུལ་བྱུང་བས་
འདོད་པ་ལྟར་སོང་ནས་གནས་སྤོར་དང༌། དཔོན་གྱིས་གཙོས་སྡེ་བྱིང༌། གཞན་
ཡང་དགེ་ཚོ་སྟོད་མ། གནམ་ཕུའི་བླ་མ་གསར་རྙིང་བཅས་ལ་ཆོས་འབྲེལ་བྱིན་
རླབས་བྱས་ཤིང་། ཡུལ་དེའི་གཞི་བདག་རྣམས་ལ་བུམ་གཏེར་རེ་ཕུལ། སོ་སོས་
འབུལ་བའི་ཚོགས་བཟང་བ་བཅས་སྒར་ཐོག་ཏུ་འོངས་ནས་ཆོས་འབྲེལ་དང་
སྐབས་མཚམས་ཀྱི་བྲེལ་བ་རྣམས་བཅད། ཀར་དགོན་ཁྲ་འགུའི་བླ་སྤྱིས་འབོད་
པར་སོང་། འདུས་ཚོགས་ཀྱིས་སེར་ཕྲེང་དང་གསོལ་ཞབས་འབུལ་བ་ཐུགས་པས་
མ་བཟང་། གཙུག་ལག་ཁང་དུ་སེར་སྐྱ་ཚང་མར་རྗེས་གནང་བསྔོ་བ་རྒྱས་པ་བྱས་
ནས་སྒར་སྟེང་དུ་འོངས། ཞག་ཤས་ནས་ངེད་ རང་གི་གཉེར་རྒན་ཀུན་དགའ་
དཔལ་ལྡན་ལམ་ནས་ཕྲན་ཙམ་ན་བ་རིམ་གྱིས་ཐུ་བར་ཁོ་བོ་ཅག་གིས་གཙོས་བླ་
མ་རྣམས་ ཀྱིས་དབང་དང༌། དོན་གྲུབ་གླིང་ ཁྲ་བསུ་དགོན་བཅས་སུ་རིམ་གྲོ་
སོགས་བགྱིས་རུང་ཕན་ངོ་མ་ཤར་བས། ཕྱག་མཛོད་པ་སྒར་ཐོག་ཏུ་བཞག་ནས་
- 264 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གཉེར་རྒན་ཤི་བར་གྱུར་ཚེ་དགེ་རྩ་བྱེད་ཚུལ་དང༌། གཞན་ཡང་སྒར་པ་རང་གི་
རིམ་གྲོ་སོགས་དོ་དམ་དགོས་རིགས་ཀྱི་བྱེད་རྒྱུ་དང༌། ངེད་རང་རག་ཤུལ་དགོན་
དུ་དཔོན་གཡོག་ཁ་ཤས་སོང་། ཕར་ལམ་སྤར་ཐང་དུ་ཨ་ཁོད་བླ་མ་གཙོ་བོར་གྱུར་
པའི་དཔོན་ཁག་སྦྱིན་བདག་རི་ཁྲོད་པ་སོགས་བྱིང་ཆེ་བའི་ཁྱིམ་དུ་བོས་པ་དང་།
དེ་ཕྱིན་ལའང་ཆོས་འབྲེལ། ཡུལ་སྟོད་སྨད་དུ་རི་ཁྲུས། བུམ་གཏེར། དགྲ་ལྷ་གོ་
བསང་། བྱང་ཞུས། བསྔོ་བ་རྒྱས་པར་བྱས། དེ་ནས་དཀར་པོ་ལ་བརྒལ་ཏེ་སོང་བས་
དཔོན་ཚང་སྲས་པོ་རྣམས་ཀྱིས་རྟ་བསུ་ཇ་འདྲེན་བཅས་སྒར་ཐོག་འགྲམ་དུ་སྒར་
བརྒྱབས་ནས་ཞག་བཅུ་སྐོར་བསྡད། གཙོ་བོར་དཔོན་ཡབ་སྲས་སེར་སྐྱ་དཔོན་མོ་
བཅས་ལ་དགེས་རྡོར་གྱི་རྒྱུ་དབང་ལམ་དབང་། ཚེ་དཔག་མེད། ཀུན་རིག །འཆི་
འཇོམས་རྣམས་ཀྱི་དབང་། རྣལ་འབྱོར་མའི་བྱིན་རླབས་དང་རྗེས་གནང་རིགས།
མགོན་པོའི་རྗེས་གནང་སོགས་དང༌། དགྲ་ལྷ་གོ་བསང་། རི་ཁྲུས། རབ་གནས།
ཁྱད་པར་ཡུལ་དེའི་གཞི་བདག་ངང་པ་ལྟག་རེངས་སུ་ངེད་རང་བུམ་གཏེར་བཞག་
ཏུ་སོང་བར། གསས་མཁར་ཐོག་ཏུ་ཕོ་རོག་སྣུམ་བག་ཅན་ཞིག་འདུག་པ་ངེད་
སླེབས་ནས་རིམ་གྱིས་སྐད་སྙན་པར་བསྒྲགས་ནས་འཕུར་སོང་། ལྷ་བསང་། རི་
ཁྲུས། གཏོར་མ་འབུལ་བ་དང༌། བུམ་པ་བཞག་པའི་ཚེ་འཕྲལ་ལ་འབྲུག་སྒྲ་ལྡིར་
ཞིང་ཉེ་སྐོར་དུ་ཆར་འབབ་པ་སོགས་བྱུང༌། སྡེ་བྱིང་ལ་དབང་འབྲེལ། བྱིན་རླབས།
བཀའ་བསྒོ། བྱང་འདབ། བརྟག་ཞུས་སོགས་གང་ལ་གང་འཚམ་གྱིས་རང་རང་
གི་བློ་དང་མཐུན་པ་བགྱིས། ལྷག་པར་དེ་ཕྱོགས་སུ་ནད་མུ་ཞིག་དང་ནོར་ཕྱུགས་
སྐལ་ཞན་པ་སོགས་འདུག་པ་དེ་དག་ལ་ཆེར་དམིགས་པའི་རིམ་གྲོ་དང་དམིགས་
གཏད་བགྱིས་པས་ནད་མུ་མྱུར་དུ་ཞི་ཞིང་དགེ་བར་གྱུར། དཔོན་ཚང་ཡབ་སྲས་
- 265 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༽
རང་ལའང་ལོ་རིམ་གྱི་ཐོ་དང༌། སྐྱབས་འགྲོའི་སྡོམ་པ་ཕུལ་བར། ཡབ་སྲས་སོ་
སོའི་མདུན་ནས་རྟ་བཞི་བཅུ་སྐོར། དངུལ་སྲང་བརྒྱ་ཕྲག་བརྒལ་བ། གསེར་སྲང་
ལྔ། དར་གོས་ཆེན། རྒྱ་ རས་དཀར་དམར་སྣ་ཚོགས། གཅན་གཟན་རིགས། ཚ་
རུ། མར། མཛོ་གཡག་སོགས་མང་དུ་བྱུང་། འོག་སྡེ་རྣམས་ནས་ཀྱང་ རང་ རང་
འབྱོར་ཚོགས་རི་ལྟར་སྤུངས། རིམ་གྱིས་སྒར་བཏེག་སྟེ་རྡོར་དམར་ཁོ་ཟེར་བར་
ཞག་གཉིས་བསྡད། རག་ཤུལ་སྟོད་མའི་དཔོན་ཁག་དང་འབྲུག་པ་བླ་མ་སྐུ་སྐྱེ་ཁྲ་
རུ་གཅོད་པ་བཅས་སེར་སྐྱ་བརྒྱ་ཕྲག་ལྔ་ཙམ་མཇལ་དུ་བྱུང་བར་ཆོས་འབྲེལ་གང་
དགོས་དང༌། བུམ་གཏེར་སོགས་ཕུལ་ཏེ་སླར་དེ་ཕྱོགས་སུ་འོང་བར་ཁས་བླངས།
ལམ་བར་དུའང་བྱིན་རླབས་བཀའ་བསྒོ་མེ་ཏོག་འཐོར་བ་སོགས་རྒྱ་ཆེར་བྱས་ཏེ་
ཚུར་ལམ་རྫ་དམར་མདའི་ཐང་དཀར་སྒྲོམ་མདོར་རོང་པོ་སྨད་མའི་དཔོན་ཁག་
གིས་ སྦྱིན་བདག་མཛད་འདུག་པར་ ཞག་གསུམ་བར་ཆོས་འབྲེལ་དང༌། བུམ་
གཏེར། རི་ཁྲུས། དགྲ་ལྷ་གོ་བསང་། བྱང་འདབ། བསྔོ་བ་གང་དགོས་བགྱིས་ཏེ་
འབུལ་ བ་ བཟབས་ པར་ མཆིས། སླར་ ཡང་ སྐྱེ་ དགུར་ སོང་ ནས་ སྒར་ གཞིས་
བསྡོངས། དྭའུ་ བླ་དཔོན་ ཞལ་ ཏ་ དང༌ བྲེལ་ བ་ འཕྲོ་ རྣམས་ བཅད། བླ་ མ་ དགེ་
འདུན་ཁམས་ཇོ་སྤྲུལ་སྐུ་ཆེ་ཚང་གིས་རག་ཉག་དགོན་དུ་འོང་དགོས་ཚུལ་གྱི་སྐུ་
ཚབ་ཕེབས་འབྱོར་ལྟར་སྒར་པ་བྱིང་སྐྱེ་དགུ་ལ་བརྒལ་ཏེ་ཐག་ལུང་གསང་སྔགས་
ཐེག་ཆེན་ཆོས་འཁོར་གླིང་དུ་བརྫངས། ངེད་རང་དང་མཛོད་པ་བཅས་ཉུང་ཤས་
སྐྱོགས་ཆེན་ལ་བརྒལ་ཏེ་སོང་བས་ལ་ཕར་ནང་དུ་དབུ་ཆོས་གཉེར་པ་བཅས་ཀྱིས་
རྟ་བསུ་ཚ་འབོག་དང་རྣམ་གྲངས་ཁ་ཤས་གནང་། དགོན་དུ་སོང་ནས་སྨོན་ལམ་
ར་བར་བསྡད། རིམ་གྱིས་སྤྲུལ་སྐུ་ཡིད་བཞིན་ཚང་དང་མཇལ་འཛོམ་ཞུས་ཐོག་
- 266 -



Ts
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ངོས་ནས་རྣམ་གྲངས་ཉི་ཤུ་སྐོར་གྱིས་མཇལ་དར་ཕུལ། གསོལ་སྟོན་ཐོག་ལུགས་
གཉིས་ཀྱི་ཞལ་འཕྲོས་དང་ཞག་ཤས་ངོས་ལ་འདུག་དགོས་ཚུལ་གྱི་གསུང་ཕེབས།
ཕྱི་ཉིན་ལྷ་མཇལ་དང་དེ་ཞོར་མེ་ཏོག་འཐོར་ཞིང་བསྟན་འགྲོ་བདེ་བའི་སྨོན་ལམ་
བཏབ། གཉེར་པ་བཅས་གྲྭ་ཚང་ཁ་ཤས་ལ་རྗེས་གནང་གཉིས་ཙམ་དང་། དབོན་
པོ་ཞིག་འདས་སོང་འདུག་པར་དེའི་ཕུང་པོར་ཆོ་ག་ཁྲུས་ཆོག་བྱས། ཉིན་མོའི་ཆར་
གསོལ་སྟོན་དང་གསུང་གླེང་བཟང་ཞིང་གནང་ཆའི་རིགས་ལ་དངུལ་སྲང་ལྔ་བཅུ།
དར་ གོས་ རས་ གསུམ། གཅན་གཟན་གྱི་རིགས། གོ་ཆ། ཁྲོ། རྟ་དྲེལུ། མཛོ་ཕོ་མོ།
འབྲི་གཡག་བཅས་རྣམ་གྲངས་བརྒྱ་ཕྲག་ཙམ་སྩལ་ཞིང་། དགེ་ཚོགས་གོང་འཕེལ་
དུ་ འབྱུང་ ཕྱིར་ འཁོར་ གསུམ་ མི་ དམིགས་ པའི་ བསྔོ་ བའི་ རྒྱས་ བཏབ། འདུས་
ཚོགས་སུ་མང་འགྱེད་རྟེན་དང་ལས་བྱེད་རྣམས་ལའང་གནང་ཆ་འོས་བབ་བགྱིས།
གཉེར་པ་རང་གི་སྒེར་དུ་འབུལ་བ་བཟབས། དེ་ཕྱོགས་ཀྱི་སེར་སྐྱ་མང་བ་ནས་
རང་རང་བསམ་ཐོན་གྱི་དངོས་ཚོགས་བཟང་ཞིང་རིམ་གྱིས་དེ་ཤོད་ནང་བརྒྱུད་དེ་
སོང་། དེ་མདར་འབམ་སྤྱི་འགོ་པ་དང༌། སྡེ་བྱིང་ནས་ཇ་འདྲེན་འབུལ་བ་བཟང་།
གླིང་བླ་མ་ཀུན་དགའ་བསམ་གཏན་གྱིས་རི་ཁྲོད་དུ་བོས་ཤིང་འབུལ་བ་བཟང་
བར་མཆིས། སྤར་ ཁྱིམ་སྦྱིན་བདག་དེར་འོང་གི་བསྔོ་རྟེན་སོགས་རྒྱ་ཆེ་ཞིང་དེ་
དག་ལ་རྗེས་གནང་ཞིག་ཀྱང་བྱས། དབོན་དཔལ་གྲུབ་པ་དང༌། རིན་ཆེན་མཆོག་
གྲུབ། ཀུན་དགའ་རྣམ་རྒྱལ། རི་ཐུང་བླ་མ་ལྷུན་གྲུབ་རབ་བརྟན་གཙོ་བོར་གྱུར་
པའི་དགོན་ཁག་གི་དབུ་ཆོས་ལས་སྣེ་དང༌། དམར་གསུམ་སྡེ་བརྒྱད་རྒན་པོ་དོན་
ཡོད་བཅས་ཀྱིས་རྟ་བསུ་བརྒྱ་སྐོར་ཙམ་དང་ཇ་འདྲེན་སོགས་འབྱོར་ཡར་ལམ་
འཛིན་མདའི་གྲོང་དུ་ཡོན་བདག་སངས་རྒྱས་མགོན་པོ་གཙོ་བོར་གྱུར་པའི་དུད་ཁ་
- 267 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཤས་ཀྱིས་འབོད་པར་སོང་། སྡེ་བྱིང་ལ་རྗེས་གནང་རི་ཁྲུས་དང༌། འཛི་ཕུར་ངེད་
ཀྱི་ནུ་བོ་བླ་མ་དཔལ་གྲུབ་ཀྱི་གནས་ཁང་དུ་སོང་ནས་ཞག་གཅིག་འདུག་དགོས་
ཚུལ་ནན་ཆགས་གསུང་འདུག་ཀྱང་དེ་ཉིན་ཐག་ལུང་དགོན་དུ་གཟའ་སྐར་ལེགས་
སྟབས་འགྲོ་དགོས་པའི་ལན་གྱི་དེར་ཡོད་ཐམས་ཅད་ལ་རྗེས་གནང་དང་ རབ་
གནས་བགྱིས་པས་བསྙེན་བཀུར་དང་འབུལ་སྦོམ་ཆེ་བར་གདའ། ལམ་ཞོར་དུ་
དེའི་ཉེ་སྐོར་གྱི་སྦྱིན་བདག་ཁ་ཤས་ཀྱིས་གདན་འདྲེན་པར་སོང་། གཞན་ཡང་
མགྲོན་མདའ་ ཐག་མདའ་བཅས་ ཀྱི་སྦྱིན་བདག་སོ་སོས་ ཇ་ ཞུས་མཇལ་དར་
སོགས་འདུག་པར་ བྱིན་རླབས་ བྱས་ཏེ་དགོན་དུ་སོང༌། རྡོ་ རྗེ་ འཛིན་པ་བླ་མ་
དཔལ་གྲུབ་དང༌། མཚུངས་མེད་ཆོས་ཀྱི་སྤྱན་ལྡན་ཀུན་དགའ་རྣམ་རྒྱལ་དབུར་
བཞུགས་པའི་འདུས་ཚོགས་རྒྱ་མཚོའི་ཚོགས་ཀྱིས་སེར་ཕྲེང་དང༌། དམ་ཅན་སྲུང་
མའི་འཆམ་སྐུ་རྣམས་ཀྱིས་ལམ་འགྲོས་དང་བཅས་ཏེ་གཙུག་ལག་ཁང་ཆེན་མོ་
གསར་བསྐྲུན་ག་ལ་བ་དེར་ཐོག་མར་ཕྱིན་ནས་བླ་མ་འདུས་ཚོགས་ཀྱི་མཇལ་དར་
གནང་ཞིང་མཎྜལ་བརྟན་བཞུགས་དང་། ཇ་ཐུད། གྲོ་མ་བཅས་དྲངས། དེ་ནུབ་ནས་
བཟུང་རབ་གནས་མ་གྲུབ་པར་དེ་གར་འདུག་གནས་དང་། སྒར་པ་བྱིང་དེའི་ཉེ་སྐོར་
གྱི་གཡུལ་ཁ་ཞིག་ཏུ་བབས། གཟའ་སྐར་དངབསྟུན་པའི་ཉིན་ངོས་དང་བླ་མ་ཁག་
གཞན་ཡང་དགེ་སློང་རྡོ་རྗེ་འཛིན་པ་ཉེར་ལྔས་དཔལ་དགེས་པ་རྡོ་རྗེའི་སྒྲུབ་མཆོད་
དང་འབྲེལ་བའི་རབ་གནས་རྒྱས་པ་དང་། གུང་གི་ཆར་ཕྱོགས་མཐའ་དག་ནས་བྱོན་
པའི་བླ་མ་དགེ་བཤེས་དཔོན་ཁག་སྦྱིན་བདག་ཕོ་མོ་སྟོང་ཕྲག་ཕྱེད་གཉིས་ཙམ་ལ་
ཆོས་སྦྱིན་ཇི་ལྟར་འདོད་པ་ཞག་ལྔ་དང༌། བར་སྐབས་རྣམས་སུ་ཐག་ཉེ་སྐོར་གྱི་གྲྭ་
ཁང་དང་ཡུལ་ཁང་སོགས་སུ་འབོད་པ་ལའང་ཕྱིན། ཞག་གཅིག་མཚུངས་བྲལ་
- 268 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཀུན་དགའ་རྣམ་རྒྱལ་སར་དབང་དང་། ཞག་གཅིག་སྔོན་གྱི་ངེད་རང་གི་སྒར་དུ་ཚ་
བོ་དབོན་རིན་ཆེན་མཆོག་གྲུབ་སར་བསྡད། བླ་མ་ཁག་གིས་གཙོས་སྨིགརཝ་མང་
བཅས་དང་ཡུལ་སྡེ་སོ་སོས་འབུལ་ཚོགས་རྒྱ་ཆེ་ཞིང་། སོ་སོར་བསླབ་བྱ་དང་
གནང་སྟེར་རི་ཁྲུས་རྒྱས་པར་བགྱིས་ཏེ་སྒ་ཐག་ལབ་མདོ་རུ་སྒར་ཕབ། དེ་ཕྱོགས་
ཀྱི་བསམ་ཡོད་རྒན་པོ་དད་ལྡན་ཨ་བོ་དོན་ཡོད་སྤུན་དང༌། ཕུན་ཚོགས་ཚང་གིས་
གཙོས་སྡེ་ཁག་ ཐམས་ཅད་ ཀྱིས་ཁྱིམ་དུ་བོས་ནས་ འབུལ་བའི་དངོས་ ཚོགས་
བསམ་གྱིས་མི་ཁྱབ་པ་དང༌། ཁྱད་པར་རྒན་པོ་དོན་ཡོད་སྤུན་གྱིས་ཁ་བཏགས་
སྟོང་ཕྲག་གཅིག་གིས་གཙོས་བརྒྱ་འབུལ་དང༌། ཕུན་ཚོགས་ཚང་གིས་ཀྱང་འབུལ་
ཚོགས་ཆེ་ཞིང་སོ་སོའི་རེ་བ་དང་བསྟུན་པའི་རྗེས་གནང༌། བྱང་ཞུ། ཁམས་ལུགས་
ཀྱི་གསོན་བྱང་ཞུ་བ། སྐྱབས་གསུམ་འཛིན་པའི་སྡོམ་པ། མཆོད་ཁང་སོ་སོར་མེ་
ཏོག་འཐོར་ཞིང་བསྔོ་བ་བཀའ་བསྒོའི་རིམ་པ་དང་། ཉིན་མོའི་རིགས་བླ་མ་དགེ་
སློང་དང༌། སྐྱེ་བོ་ཕོ་མོ་སྟོང་ཕྲག་གསུམ་ཙམ་ལོངས་པར་ཆོས་སྦྱིན་དང༌། དགྲ་ལྷ་
གོ་བསང་སོགས་ལེགས་པར་བགྱིས་པས་རྟེན་འབྲེལ་བཟང་། བར་སྐབས་དེར་
རི་ཐུང་ཐུབ་བསྟན་དར་རྒྱས་གླིང་བླ་དགོན་གྱིས་གདན་འདྲེན་འབུལ་བ་སོགས་
རྒྱས་ཤིང༌། ཞག་གཉིས་གཙུག་ལག་ཁང་དུ་བསྡད་ནས་དབང་རབ་གནས་རྟེན་
ཁྲུས་དང་། ཁྱད་པར་བླ་ཆེན་འཕགས་པའི་སྐུ་སྲུང་པུ་ཏྲ་ཐོག་མའི་ཞལ་འབག་གི་
བཀའི་རྒྱ་བཀྲོལ་ཏེ་སེར་སྐྱ་སྟོང་དུ་ཉེ་བར་མཇལ་ཁ་བཏང༌། སླར་ཡང་རྒྱས་
བཏབ་ཅིང་ཕྲིན་ལས་བཅོལ། སྐབས་མཚམས་རྣམས་སུ་དེའི་ཉེ་སྐོར་ཕྱོགས་ཀྱི་
སྦྱིན་བདག་སེར་སྐྱ་སོ་སོས་འབོད་པར་སོང་ཞིང་འབུལ་བ་བཟབས་པར་མཆིས།
སླར་ཡང་སྒར་ཐོག་ཏུ་འོངས་ནས་བྲེལ་བ་བཅད་པ་དང་། ས་འདུལ་གྱི་མཆོད་རྟེན་
- 269



བཞག་ལས།
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལ་བུམ་གཏེར་དང་རབ་གནས་བསྟན་འགྲོ་སྤྱི་ལ་དམིགས་པའི་བརྒྱ་མཆོད་ལྷ་
བསང་གསུང་རབ་གླེགས་བམ་གྱི་ཚོགས་སྒྲོག་པ་བགྱིས། སླར་ཡང་མཆོད་རྟེན་
དཀར་པོའི་གྲུ་ལས་གེགས་མེད་དུ་སྒར་པ་བྱིང་བདེ་བར་ཐོན་ནས་སྙིང་ག་ལ་རྩར་
བསྡད། ངེད་རང་ཡར་ལམ་ཞར་ལ་ཁུ་ཐོག་ཡོན་བདག་རབ་བརྟན་དང་བསྟན་
འཛིན་ཁག་གིས་བོས་ཤིང་ཞག་གཅིག་བསྡད། དབང་བཀའ་རེ་དང་བྱིང་ལའང་
ཆོས་སྟེར་བགྱིས། ལབ་སོ། གོ་བོ། ཁྲི་ཚེ། ལབ་ཆོས་སྡེ་བཅས་སུ་འབོད་པར་ཕྱིན་
པས་ཐམས་ཅད་ནས་འབུལ་བ་བརྒྱ་ཕྲག་མང་པོ་མཆིས། རིམ་གྱིས་ཁྲི་འདུར་སོང་
བས་ཁྲི་འདུའི་བླ་ཁག །དགོན་ཁག །དཔོན་ཁག །ཡུལ་པ་བཅས་རྟ་པ་ཉིས་བརྒྱར་
ལོངས་པས་དར་འཕྱར་བསུ་བ་ཇ་འདྲེན་མཇལ་དར་བཟབས་ཤིང་། ལམ་ཞོར་དུ་
སྤྲང་པོ་ཤི་བའི་རོ་ཞིག་མཆིས་པར་ཆོས་སྦྱིན་དང་བསྔོ་སྨོན་བགྱིས་ཏེ། བཀྲ་ཤིས་
གླིང་དུ་སྒར་བརྒྱབས་ནས་ཞག་ལྔའི་ཚེ་ལ་གདོང་འཕྲེད་བསམ་གཏན་ཆོས་གླིང་
གི་བླ་མ། དགོན་པ། རི་ཁྲོད་པ། ཡུལ་སྡེ་རྣམས་ཀྱིས་བོས་པར་སོ་སོར་དབང་།
རྗེས་གནང་། རི་ཁྲུས། དགྲ་ལྷ་གོ་བསང་སོགས་བགྱིས་པས་དངོས་པོ་གྲངས་ལས་
འདས་པ་བྱུང་ཞིང༌། སོ་སོར་བྱིན་རྟེན་གནང་སྦྱིན་དང༌། གདོང་འཕྲེད་ཀྱི་གཙུག་
ལག་ཁང་གསར་བཟོའི་གྲོགས་དན་དགེ་བསྐུལ་ཡང་བྱས། ཁྲི་འདུ་སྐལ་བཟང་
དགོན་དུ་སོང་བས་ བླ་མ་འདུས་ཚོགས་རྣམས་ནས་བསུ་བ་སྔར་བཞིན་ དང༌ །
གཙུག་ལག་ཁང་ཆེན་མོར་ལྷ་ལྡན་སྤྲུལ་པའི་ཕོ་བྲང་གི་ཇོ་བོ་མཆོག་གི་སྐུ་ཚབ་
ཐུབ་དབང་བཀྲ་ཤིས་འོད་འབར་ཆེན་པོའི་དྲུང་དུ་སླེབས་འཕྲལ། བླ་མ་ཁག་དང་
དགེ་འདུན་ཚོགས་ཀྱིས་ངོས་སུ་མཇལ་དར་བརྟན་བཞུགས་མཎྜལ་རྒྱས་པར་སྩལ།
གསོལ་ཞབས་རྒྱས་ཤིང་དེ་ནུབ་གཙུག་ལག་ཁང་དངོས་གཞིར་བསྡད། བླ་བྲང་
，
- 270 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
ཁག་དང་དབུ་ཆོས་གྲྭ་མང་སོ་སོས་གྲྭ་ཁང་དུ་བོས་ནས་བསྙེན་བཀུར་འབུལ་བ་རྒྱ་
ཆེ་བ་དང༌། ཉེ་སྐོར་གྱི་སྦྱིན་བདག་རྣམས་དང༌། བསམ་གཏན་པ་བླ་མ་སངས་
རྒྱས་ཡེ་ཤེས། གནང་རྩེ་རི་ཁྲོད་པ་སོགས་ཀྱི་ཁྱིམ་ཁ་ཤས་སུ་བོས་ཤིང་སོ་སོར་
རྗེས་གནང་བྱང་འདབ་བསྔོ་བ་བགྱིས་པས་འབུལ་ཚོགས་བཟབས། སྐལ་བཟང་
དགོན་གྱི་གཙུག་ལག་ཁང་ཕྱི་ནང་གི་རྟེན་རྣམས་ལ་བླ་མ་དགེ་འདུན་ཁ་ཤས་དང་
ངོས་བཅས་ནས་རབ་གནས་ཉིན་གང་མ་དང༌། གཞི་བདག་སྐལ་བཟང་བྲག་
དཀར་ལ་བུམ་གཏེར་རི་ཁྲུས་བཅས་གང་དགོས་བགྱིས་ཏེ་ཡོན་བདག་སྟག་ལུང་
པ་ འཛིར་ པ་ ཁག་ བཅས་ ཀྱིས་ ཀྱང་ ལོ་ལྟར་ གྱི་འབུལ་བ་བཟང་ཞིང༌། དགོན་
གསར་བསམ་འགྲུབ་དགོན་པ་བླ་སྤྱིས་འབོད་པར་བཞེད་འདོད་ལྟར་སོང་། བླ་མ་
འདུས་ཚོགས་རྣམས་དང་དེའི་ཉེ་སྐོར་གྱི་ཡུལ་ཀུ་གྲོ་སྤེ་བ་བཅས་སེར་སྐྱ་ཐམས་
ཅད་ཀྱིས་བསམ་པ་བཟང་པོའི་སྒོ་ནས་རྟ་བསུ་སེར་ཕྲེང་དང་དངོས་ཚོགས་རྒྱ་ཆེ་
ཞིང་བསྙེན་བཀུར་བཟབས་པ་བྱུང་བར་རང་རང་གི་བློ་དང་བསྟུན་པའི་ལུགས་
གཉིས་ཀྱི་སྐྱོང་བསྟར་དང༌། པད་ལུང་ནང་དུའང་སོང་སྟེ་ཆོས་འབྲེལ་དང༌། གོ་
བསང་། བུམ་གཏེར། བྱིན་རླབས་བཀའ་བསྒོ་གང་དགོས་བགྱིས། བླ་མ་སངས་
རྒྱས་གྲགས་པས་དེའུ་མགོ་ཞེས་པ་དྲུང་ཆོས་རྗེའི་སྐུ་ཐང་ཐོག་ཐུབ་མ་བཞུགས་
པའི་སྒྲུབ་གནས་རྙིང་པའི་ཤུལ་དུ་རི་ཁྲོད་གསར་པ་རྒྱས་པ་བཏབ་པའི་སར་
འབོད་འདུག་པར་ཞག་གཅིག་བསྡད། ཞབས་ཏོག་དང་མཎྜལ་རྒྱ་ཆེ་བ་མཛད་དེ།
དེ་ཡོད་རྣམས་ལ་རྗེས་གནང་གཉིས་དང༌། མཆོད་ཁང་དུ་རབ་གནས་བགྱིས་པས་
རྟེན་འབྲེལ་སྔ་ ཕྱིར་བཟང་། དགོན་ གྱི་སྒྲུབ་གནས་གསར་ བཞེངས་ ལ་ གཞན་
འགའ་ཞིག་ནས་མི་འོས་མི་འཐད་པའི་སྒྲུབ་བྱེད་ཕྲན་བུ་ཡོད་འདྲ་རུང་བཏང་
- 271 -



1:| མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྙོམས་སུ་བཞག་ནས་བརྗོད་བྲལ་ཆོས་དབྱིངས་ཆེན་པོའི་ངང་དུ་ཐིམ་པར་ངེས།
དངོས་ཤས་དེ་ཕྱོགས་ནས་གང་བྱུང་ཁྲི་འདུའི་སྒར་ཐོག་ཏུ་བརྫངས། དཔོན་སློབ་
ཉུང་ཤས་ཀྱིས་ལ་སྔོན་ལ་བརྒལ་ཏེ་དཔལ་འབྲི་གུང་པའི་གནས་བཀྲ་ཤིས་སྒང་དུ་
ཕྱིན། ལྷ་ཁང་དུ་མཆོད་འབུལ་དང་མེ་ཏོག་འཐོར་ཞིང་། སེར་སྐྱ་བྱིང་ལ་རྗེས་
གནང་དང་རི་ཁྲུས་བྱས་ནས་ཀྲེ་ཁུ་གྲུ་ཁའི་གྲོང་དུ་ཞག་འདུག་དང་སོ་སོས་འབུལ་
བ་བཟང་། ཕྱི་ཉིན་གྲུ་ལས་བདེ་བར་ཐོན་ཏེ་འཛོམ་ཉག་བླ་དགོན་སྡེ་བཅས་ཀྱིས་
རྟ་བསུང་ཇ་འདྲེན་སེར་ཕྲེང་སོགས་གནང་ཞིང་གྲུབ་ཆེན་སྨྲ་ཏི་ཛྙཱ་ནའི་མཆོད་རྟེན་
ཆེན་མོའི་ལྷ་ཁང་གསར་བཞེངས་སུ་སྒར་བབས། དེ་ནུབ་ངེད་རང་གཙུག་ལག་
ཁང་དངོས་གཞི་དང་། ཕྱི་ཉིན་སྒར་དང་ཞག་གཅིག་ཡོན་བདག་རྒྱ་ཚང་དུ་བསྡད།
སེར་སྐྱ་ཐམས་ཅད་ལ་ཆོས་འབྲེལ་ དང༌ ། བསྔོ་བ། མེ་ཏོག་འཐོར་བ། སྐྱབས་
སྡོམ། བྱང་ཞུ། ལྷག་པར་མཆོད་རྟེན་ལྷ་ཁང་བཅས་ལ་རབ་གནས་རྒྱས་པ་བགྱིས་
སོ་སོས་འབྱོར་ཚོགས་ཀྱི་དངོས་པོ་དཔག་མེད་བྱུང་། དགོན་སྡེ་གཉིས་ཆར་ལ་སོ་
སོར་བསླབ་བྱ་བགྱིས་ཏེ་སྤེས་ཐང་སྦྱིན་བདག་ཨུ་རྒྱན་རྡོ་རྗེ་སར་བསྡད་ཅིང་ཕ་བུ་
གཉིས་སོ་སོར་འདུག་པ་དེ་དང་གཞན་ཡང་བྲེལ་བ་ཇི་ལྟར་ཡོད་རིགས་རྣམས་
བཅད། སྤུ་རོང་དགོན་དུ་སོང་བས་ཡར་ལམ་འབྲུག་པ་ལྷ་ཁང་པས་དར་འཕྱར་
དུང་འབུད་དང་ལྷ་ཁང་བསམ་འགྲུབ་རྒྱ་མཚོར་བསྙེན་བཀུར་བཟང་། གླིང་བླ་མ་
དགོན་པ་བཅས་ཀྱིས་བསུ་བ་དང༌། ཐོག་མར་གླིང་བླ་བྲང་དུ་ཞག་འདུག་ཐོག་རྗེས་
གནང་རབ་གནས། སྡེ་བྱིང་ལ་ཆོས་སྦྱིན་དང༌། ཐར་རྩེ་སྒར་དུ་ཞག་འདུག་གིས་
བླ་མ་སྦྱིན་བདག་རྣམས་ལ་རྗེས་གནང་རེ་བྱས། གཙུག་ལག་དངོས་གཞིར་གྲྭ་
མང་གིས་བོས་ཤིང་ཞར་ལ་མགོན་ཁང་དུ་རབ་གནས་བཅས་གྲུབ་པར་བྱས་ཏེ།
- 272 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
གནམ་ཕུ་རྣམ་རྒྱལ་གླིང་དུ་སོང་ཞིང་ལམ་བར་དུ་ཡོན་བདག་རྣམས་ཀྱི་བསམ་པ་
བསྐངས་ནས་དགོན་དུ་སླེབས་འཕྲལ། སྡེ་བྱིང༌། གཞན་ཡང་ཕྱོགས་མཐའི་བླ་མ།
རི་ཁྲོད་པ། སྦྱིན་བདག་སོ་སོར་གང་འདོད་པའི་རེ་བ་བསྐང་། རྟེན་རྣམས་ལ་རབ་
གནས་དང༌། ཡུལ་དེ་ཕྱོགས་སུ་བདེ་སྐྱིད་འབྱུང་བའི་སྨོན་ལམ་བཏབ། གླང་ཆེན་
དགོན་བླ་སྐུ་རྣམས་ཀྱིས་བོས་པའི་འགྲོ་ཞོར་དུ་འབྱོར་སྣ་སྟོད་ཀྱི་ཡོན་བདག་བརྒྱ་
ཕྲག་ཙམ་ལམ་དུ་བྱིན་རླབས་ཞུར་འདུག་པས་རྗེས་གནང་ཞིག་བྱས་ཏེ་ལ་ཕར་
ནང་དུ་ལྷ་རྩེ་དཔོན་ཁག་གི་འབྲོག་པ་རྣམས་སར་བསྡད་ནས་ཆོས་འབྲེལ་ཞིག་
བྱས། རིམ་གྱིས་གླང་ཆེན་དགོན་དུ་བསུ་བ་དང་བཅས་ཏེ་སོང་ནས་ཞག་གཉིས་
བསྡད། རྗེས་གནང་ཁ་ཤས་དང་རབ་གནས་བསྔོ་བ་བཀའ་བསྒོ་ཇི་ལྟར་འདོད་པ་
བསྒྲུབས་པས་འབུལ་བ་བཟབས་པར་མཛད། ཡུལ་པ་ལྷ་རྩེས་ཟེར་བར་ཞག་
གཅིག་ཐོགས་པར་ཆོས་འབྲེལ་རི་ཁྲུས་ཇི་ལྟར་དགོས་པ་དང་། དེ་གར་དཔལ་རི་
བོ་དགའ་ལྡན་པའི་དགོན་འབམ་སྒང་ཞེས་པ་དང་། ཧ་ཤིས་རྗེས་བཟང་བཅས་
ཀྱིས་འོང་དགོས་ཚུལ་ལྟར་གྱི་རྟ་བསུས་བཅས་བྱུང་ནས་གཙུག་ལག་ཁང་དུ་ཞག་
གསུམ་བསྡད། བླ་མ་དགེ་སློང་རྣམས་ཀྱིས་སོ་སོའི་སྤྱིལ་བུར་བོས་ཤིང་འབུལ་
ཞབས་བཟང་བ་དང༌། སྤྱི་གྲྭ་མང་གིས་ཀྱང་ཟུར་དུ་འབུལ་ཚོགས་རྒྱ་ཆེ་བར་འདུག།
ལྷ་ཁང་རྣམས་ལ་རབ་གནས་དང་དགོན་དེའི་བཅའ་ཁྲ་སོགས་ཕུལ། ལར་དགའ་
ལྡན་པ་བསྟན་པ་ཡར་དར་དང༌། ཁྱད་པར་འབམ་སྒང་པ་རྣམས་ཀྱང་སྤྱན་ལྟོས་
ཡར་གཟིགས་ཤིན་ཏུ་ལེགས་པ་ཞིག་འདུག །དེ་ཕྱོགས་ཀྱི་དཔོན་ཁག་སོ་སོ་ནས་
བསྔོ་རྟེན་མཇལ་དར་སོགས་བཀའ་དྲིན་དཔག་མེད་སྩལ། སྐབས་དེར་ཀོང་པོ་ཙ་
རིའི་ཚུགས་ཀྱི་དགེ་བསྐུལ་བའི་གནས་དེ་ན་ཡོད་པའི་རྟེན་གྱི་གཙོ་བོར་ཐུབ་པའི་
273-



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དབང་པོ་དེ་ཉིད་སྔོན་དུས་བྱང་ཆུབ་སེམས་དཔའ་རི་དྭགས་ཤྭ་བར་འཁྲུངས་པའི་
གྲྭ་དོར་ལ་གནས་མཆོག་དེ་ཝཱི་ཀོ་ཊའམ་དག་པ་ཤྲཱི་ཞེས་པའི་བཀོད་པ་ཇི་བཞིན་
ཡོད་ ཚུལ་ གདན་དྲངས་ བྱུང་བར་ཁྲུས་གསོལ་དང་ ཙ་ རིའི་ ཇ་ ཚུགས་ ཀྱི་ཞལ་
འདེབས་ཕུལ། དེ་ཕྱོགས་ཀྱི་སེར་སྐྱ་ཐམས་ཅད་ཀྱི་བཞེད་འདོད་རྣམས་བསྐངས་
ནས་རིམ་གྱིས་ལམ་བར་དུ་སྦྱིན་བདག་ ཁ་ཤས་ཀྱི་བསམ་པ་དང་བསྟུན། ཨ་
འཁྲོའི་སྡེ་དཔོན་རྣམས་ཀྱིས་བསུ་བ་བཅས་གྲོང་མགོར་བསྡད། འབམ་སྒང་བླ་
དགོན་དང་ཡོན་བདག་སྐྱེལ་མི་བཅས་མི་གྲངས་བརྒྱར་ལོངས་པ་ལ་ཆོས་འབྲེལ་
དང༌ དད་རྟེན་ ཕུལ་ཏེ་སོ་ སོར་ བརྫངས། དཔོན་ བཀྲ་ཤིས་རབ་བརྟན་དང་ཚེ་
དགའ་གཞན་ཡང་དད་ལྡན་རྣམས་ཀྱིས་གསེར་དངུལ་སྦོམ་ཆེ་བ་བྱིན། སོ་སོར་
དབང་དང་མཆོད་ཁང་རྣམས་ལ་རབ་གནས་བགྱིས་ཏེ་ཡར་རྒྱས་དགོན་དུ་སོང༌།
རྟ་ བསུ་ སེར་ཕྲེང་རྒྱས་ཤིང་བསྟན་འགྱུར་ གསར་བཞེངས་ ཀྱི་ ལྷ་ ཁང་དུ་ཞག་
གཉིས་བསྡད་ཅིང་སེར་སྐྱ་ཐམས་ཅད་ལ་ཆོས་སྦྱིན་ཇི་ལྟར་འདོད་པ་དང༌། རབ་
གནས། རི་ཁྲུས། བུམ་གཏེར་སོགས་བགྱིས། ཕྱོགས་སྟོད་སྨད་ཀྱི་བླ་མ། རི་ཁྲོད་
པ། སྦྱིན་བདག་རྣམས་ཀྱི་བསམ་པ་ལྟར་བགྱིས་ནས། དངུལ་ སྒང་གི་གྲུ་ལས་
ཐོན་ཏེ་སེ་ཁོག་གི་དཔོན་ཨེར་དན་སྡེ་བཅས་དང༌། ཀླུ་ལྡིང་གི་བླ་མ་སྒར་པ། རི་
ཁྲོད་དཔོན་རྣམས་ཀྱིས་རྟ་བསུ་ཇ་འདྲེན་འབྱོར། ཡར་ལམ་སྡེ་དུད་ཁ་ཤས་དང༌།
རི་ཁྲོད་དུ་སོང༌། སྒར་ཐོག་ཏུ་ཞག་གསུམ་བར་ རི་ཁྲུས། གོ་བསང༌། ཆོས་སྦྱིན་
བཀའ་སྒོ་ཇི་ལྟར་འདོད་པ་དང༌། ཡོན་བདག་སྨེ་ཤིས་ཚང་གི་མི་གཅིག་ཤི་འདུག་
པའི་ལམ་སྟོན་ཡང་བྱས་པས་གསེར་དངུལ་ཇ་དར་གོས་གསུམ་རྟ་ནོར་བཅས་
སྦོམ་ཆེ་བ་བྱུང༌། སྡེ་པ་གཞུང་ཡོན་མཆོད་ཀྱི་གསེར་ཁྲལ་འགོ་པ་ཞིག་དེ་གར་བྱོན་
- 274 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འདུག་པའང་བཀུར་གཟོས་བགྱིས་པ་དང༌། དོས་ཁལ་བྱིང་ཆེ་བ་ཁྲི་འདུའི་སྒར་
ཐོག་ཏུ་བརྫངས། ངེད་རང་སྤང་ཤར་བླ་དགོན་གྱིས་ཡང་ཡང་འོང་དགོས་ཚུལ་དུ་
སོང་། རྟ་བས་ཇ་འདྲེན་སེར་ཕྲེང་བཟབས་ཤིང་ཀུ་ཚ་ཐང་དུ་ཞག་གསུམ་དང་
དགོན་དུ་ཞག་གཉིས་བསྡད་ཅིང་སེར་སྐྱ་སྟོང་དུ་ཉེ་བར་ཆོས་སྦྱིན་དང༌། བྱང་ཞུ།
རབ་གནས། བརྟག་ཞུས། སྒྲ་འཛིན་སོགས་བགྱིས་ཤིང་ གསེར་ གཙོ་བོར་གྱུར་
པའི་དངོས་ཚོགས་རྒྱ་ཆེ་བ་འབྱོར། སྐབས་དེར་ སྟག་མགོ་སྟེང་ནས་དེ་བཞིན་
གཤེགས་པ་ཐུབ་པའི་དབང་པོའི་རིང་བསྲེལ་ཁྱད་པར་ཅན་བཞུགས་པ་གདན་
དྲངས་ནས་མཆོད་འབུལ་དང་སྐུ་ཁྲུས་གསོལ་ཏེ་བྱིན་རླབས་ཞུས། དེ་མཚམས་
ངོར་ཨེ་ཝཾ་ངེད་ རང་གི་མཆོད་དཔོན་ རིན་ཆེན་ ལྷུན་གྲུབ་བར་དུ་གེགས་མེད་
ཅིང་བདེ་འབྱོར་གྱི་ཉི་མ་དབུས་ཕྱོགས་ཀྱི་གནས་ཚུལ་ཞིབ་རྒྱས་སུ་ངེས་ཤིང་ངོས་
དང་ལྷན་ཅིག་ཏུ་འགྲོགས་པར་བྱས་ནས་སྒར་བཏེག་སྟེ། ཡར་ལམ་མུ་ཚུགས།
ཟངས་དཀར། བཀའ་བརྒྱད། ཁང་དམར་བཅས་ཀྱི་རྒན་པོ་སྡེ་ཐམས་ཅད་ཀྱིས་
ཁྱིམ་དུ་འབོད་པ་དང༌། རི་ཁྲུས། དབང༌། སྐྱབས་འཇུག་ཡང་དག་པ་བྱེད་ཅིང་
འབུལ་བ་རྒྱ་ཆེ་བར་གདའ། རིམ་གྱིས་གནོད་སྦྱིན་འབྲོག་གནས་མཆེད་ལྔའི་ནང་
ཚན་སྡེ་དཔོན་སྐྱོགས་ཆེན་གདོང་ཆེན་པོ་གནས་པའི་རི་དབང་ཁུ་བྱུག་ཅན་དང་
ཉིན་གཅིག་ཙམ་འགྱངས་པའི་སའི་ཆ་མཁར་མདའ་ཞེས་པར་སླེབས། ཇོ་བོ་རིན་
པོ་ཆེའི་སྐུ་དྲུང་དུ་བསྟན་འགྲོ་ཡོངས་ལ་དམིགས་པའི་བུམ་གཏེར་བཞག་པ་དང་།
རི་ཁྲུས། བསང་མཆོད་འབུལ་བར་འགྲོ་རྒྱུ། ཡང་བསྐྱར་སྡེ་དགེ་སྐུ་མཆེད་ནས་
བང་མི་བྱུང་བ་དང༌། ལྷག་པར་དེ་ནུབ་རྨི་ལམ་དུ་ངེད་རང་ཇོ་བོའི་རི་ལ་འགྲོ་སྙམ་
པ་ཞིག་གི་ཚེ་ཇོ་བོ་ལ་འབུལ་རྒྱུའི་བུམ་པ་དེ་ལག་ནས་ཤོར་བ་དུམ་བུར་འཐོར་བ་
- 275 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཞིག་རྨིས་པས་ཐེ་ཚོམ་ཞིག་བྱུང་རུང་འདོད་པ་ལྟར་སོང་ན་དོན་འགྲུབ་མིན་དཀོན་
མཆོག་གསུམ་ལ་གསོལ་བ་བཏབ་པར། མཁར་མདའ་ཟེར་བ་དེ་ག་རང་ནས་
མཆོད་འབུལ་དང་བུམ་པ་བཞག་སྟེ་ཇོ་བོའི་ རི་དངོས་ ཀྱི་དྲུང་དུ་མ་ཕྱིན་པར་
མགྱོགས་མྱུར་གྱིས་སྡེ་དགེར་ ཕྱིར་ལོག་ན་ལེགས་ཚུལ་བྱུང་བས་ཞག་གཉིས་
བཅག་མ་བྱས། གཟའ་སྐར་ཤིན་ཏུ་བཟང་བ་ཞིག་ཀྱང་སྟབས་འགྲིགས་འདུག་པ་
བཅས་དེ་ཉིན་གཏེར་བུམ་རྒྱས་པར་བཅུག་སྟེ་ལྷ་བསང་དང་ཀླུང་རྟ་གཏོར་མ་
བཅས་མཆོད་འབུལ་རྒྱས་པའི་ཐོག་བོད་དང་བོད་ཆེན་པོའི་བསྟན་འགྲོ་ཡོངས་
དང་ཁྱད་པར་སྒྲ་ཐག་ལུང་རིགས་སུ་གྱུར་པའི་སྐྱེ་འགྲོ་ཡོངས་ལ་བདེ་སྐྱིད་ཕུན་
སུམ་ཚོགས་པ་འབྱུང་བའི་ཕྲིན་ལས་བཅོལ་བས་ལེགས་ལམ་ཤིན་ཏུ་ཆེ་སྙམ་པ་
བྱུང༌། དེ་ཕྱོགས་ཀྱི་དཔོན་ཁང་སོགས་སྦྱིན་བདག་སེར་སྐྱ་སུམ་བརྒྱར་ལོངས་པ་
ཙམ་གྱིས་འབུལ་བ་བཟང་བར་བྱས། ཆོས་འབྲེལ་བཀའ་བསྒོ་སྨོན་ལམ་སོགས་
རང་རང་གི་བློ་དང་མཐུན་པ་བགྱིས། ཉ་མཚོའི་དཔོན་ཁག་རྣམས་ཀྱིས་ཉ་མཚོ་
ཁོག་ཏུ་འོང་དགོས་ཚུལ་གྱི་རྟ་བསུ་བྱུང་དོན་བཞིན་ཡུལ་དེར་སོང་། ལམ་བར་གྱི་
འབྲོག་པ་རྣམས་ལའང་སོ་སོའི་བློ་མཐུན་ གྱིས་མེ་ཏོག་འཐོར་བ་བྱིན་རླབས་
བཀའ་བསྒོ་བསྔོ་བ་སོགས་བྱས་ཤིང་ རིམ་པར་སྒར་ཐོག་ཏུ་འོངས་ནས་ཞག་
གཉིས་བསྡད། དེ་ཕྱོགས་ཀྱི་འགྲོ་བ་རྣམས་ལ་ཆོས་འབྲེལ་དང༌། དགྲ་ལྷ་བསང་
མཆོད། བུམ་གཏེར། བརྟག་པ། བསྔོ་བ། བྱང་འདབ། སྐྱབས་གསུམ་འཛིན་པའི་
སྡོམ་ པ་ སོགས་ དང་ ལུགས་ གཉིས་ཀྱི་བསླབ་བྱའི་ རིགས་ གང་ལ་གང་འཚམ་
བགྱིས། དགོན་སྡེ་གཙོ་བོར་གྱུར་པའི་སེར་སྐྱ་ཚང་མས་གསེར་དངུལ། དར་རས།
རྟ་མཛོ་སོགས་རྒྱ་ཆེ་བ་བྱུང་། ལར་དེ་ཕྱོགས་ཀྱི་སྟོད་སྨད་དང་ཡུ་ཤུར་སོགས་
276 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཐམས་ཅད་ནས་ཐུགས་འདོད་ཀྱི་རེ་བ་འདུག་རུང་ བྲེལ་བའི་སྟབས་ ཀྱིས་མ་
འགྲིགས། གཞན་དུ་ན་སྒ་སྟོད་ཡིད་བཞིན་ནོར་བུ། ཉ་མཆོག་གསེར་གྱི་ས་གཞི།
ཕུ་དྲུག་འོ་མའི་རྒྱ་མཚོ། ཟེལ་དཀར་ཆོས་ཀྱི་རྒྱ་མཚོ་ཟེར་ནས་སྐྱིད་པའི་ཕ་བཤད་
བྱེད་པ་ལྟར། དེ་ཡན་ཡང་རིམ་གྱིས་ས་ཇེ་བཟང་དུ་འགྲོ་བ་ཞིག་ཡོད་འདུག་ཀྱང་
སྨད་ཕྱོགས་ཀྱི་བྲེལ་བའི་སྟབས་ཀྱིས་འགྲོ་བར་མ་བྱུང༌། བྱང་རྫ་ཆུ་ཁའི་སྟོད་ཀྱི་
འབྲི་གུང་བླ་མ་ཆོས་མཛད་ཀྱིས་གཙོས་དཔོན་ཁག་སྡེ་བཅས་ཐམས་ཅད་ལ་གཙོ་
བོར་ཆོས་འབྲེལ་གྱི་འདུན་པ་དང་། ཞར་དུ་མོ་འགོར་རྒྱས་དང་དགེ་རྩེ་བཅས་ཀྱི་
མི་ཤ་དགྲ་གྱོད་ཀྱི་དོན་ལ་བདེ་ཐབས་བཅས་འོང་དགོས་ཚུལ་གྱི་རྒྱུ་མཚན་ནན་
ཆགས་བྱུང་བར་ཡོན་བདག་དྲིན་ཆེ་བ་དང༌། སེམས་ཅན་ལ་ཕན་པ་འོང་རེའི་
བསམ་པ་ཡོད་ཀྱང༌། སྡེ་དགེ་ལ་འཕྲལ་དུ་མི་འགྲོ་ཀ་མེད་ཀྱིས་བསམ་པ་རྫོགས་
པ་ཞིག་མ་བྱུང་རུང་བྱ་ཐབས་མ་མཆིས་ཤིང་། ཐག་ཉེ་སྐོར་གྱི་ལོ་ལོན་རྣམས་ལ་
ཕན་ཕྱིར་སྟོང་སྐུ་ལ་ཐོག་ཏུ་འོངས་ཏེ་ཞག་གཉིས་འདུག་རྒྱུར་དེ་ལུགས་ཀྱི་ཆ་ལོན་
བྱེད་ པར་ བསྒོས་ནས་ འགོ་ པ་ རྣམས་ བརྫངས། རིམ་གྱིས་ རི་ ཤིན་ རྡོ་ རྗེ་ ཕུན་
ཚོགས་སོགས་ཡོན་བདག་རྣམས་ཀྱི་རུ་ཐོག་ཏུ་ཞག་གཅིག་བསྡད་དེ་སོ་སོས་ཁྱིམ་
དུ་བོས་ཤིང་གསོལ་ཞབས་འབུལ་བ་རྒྱ་ཆེ་བར་འདུག །དབང་ རི་ཁྲུས། བུམ་
གཏེར་སོགས་ཇི་ལྟར་དགོས་པ་བགྱིས། ཡོན་བདག་རྐེ་རིང་རྒན་པོ་ཡུལ་སྡེར་
བཅས་པའི་རྟ་པ་བརྒྱ་སྐོར་གྱིས་རྟ་བསུ་མཇལ་དར་ཐོག་ཡར་ལམ་ཚེ་དཔག་
མགོན་ཁོ་བཅས་དང༌། ཨ་གཉན་དབོན་པོ་མཁར་ནང་པ་བཅས་དུད་མང་པོས་
བོས་ཤིང་འབུལ་ཚོགས་དཔག་མེད་མཆིས། ལ་ཐོག་དེར་བསྡད་དེ་བྱང་གི་བླ་མ་
སྦྱིན་བདག་ཐམས་ཅད་ལ་དབང་འབྲེལ་དང༌། དགྲ་ལྷ་ གོ་བསང་། བསྔོ་སྨོན།
- 277 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ན
བྱིན་རླབས། བཀའ་བསྒོ་དང་ལུགས་གཉིས་ཀྱི་བཀོད་པ་སོགས་བགྱིས། བླ་མ་
ཆོས་མཛད་དང་གདོང་འཕྲེད་བླ་མ་སོགས་ནས་བཀུར་སྟི་བཟབས་ཤིང་། འབྲི་
གུང་འབུལ་སྡུད་པ་རྟོགས་ལྡན་སྐུ་སྐྱེ་སོགས་དེ་གར་བཞུགས་པ་ལའང་གྲྭ་སའི་ཆེ་
བཀུར་དང་དུས་མཆོད་རྟེན་དངོས་ཚོགས་བཟང་བར་ཕུལ། རིམ་གྱིས་ཁྲི་འདུར་
དེ་ཉིན་ཚུགས་རིང་བ་ཞིག་བྱས་ནས་འོངས་པར། མཆོག་གསུམ་བསླུ་མེད་ལུང་
ལྟར་ལ་ཚུར་ནང་དུ་སྡེ་དགེ་གཞུང་། དེའི་མན་ཙམ་ནས་བཀྲ་ཤིས་ལྟེམ། དེ་ནུབ་
འཛམ་ཐོག་པ་སོགས་ཀྱི་བང་ཆེན་མྱུར་བར་འབྱོར་ཞིང་ཁྲི་འདུའི་སྒར་ཐོག་དངོས་
གཞིར་མ་སླེབས་ཤིང་སོ་སོར་ཞུ་ལན་རྣམས་རིམ་བརྫངས་བྱས། སྐབས་དེར་ངོར་
ཨེ་ཝཾ་ཆོས་ལྡན་ལ་འབུལ་སྐྱེལ་དུ་ཕེབས་པའི་ཁྲི་འདུའི་བླ་མ་ཀུན་དགའ་རྒྱ་མཚོ་
དང༌། ལྷོ་དྲུང་བླ་མ་བཅས་གེགས་མེད་ནས་ཕེབས་འབྱོར་གྱི་ཐོག་ངོས་ལའང་ལ་
འབབ་ཆེ་བར་སྩལ། དེ་ཕྱོགས་ཀྱི་བྲེལ་བ་འཕྲོ་ཇི་ལྟར་ཡོད་པ་རྣམས་བཅད་དེ་
སྒར་པ་བྱིང་རྗེས་སུ་བསྡད་ནས་ཕྱག་མཛོད་ལྷུན་གྲུབ་བསྟན་འཛིན་དང་གཉེར་པ་
རྣམས་ཀྱིས་འགོ་པ་བྱེད་ཅིང་སྐྱེ་དགུར་འོང་བ་བྱས། ངེད་རང་ཞེ་འཛོང་ལ་བརྒལ་
ཏེ་འགྲོ་རྒྱུར་ལམ་ཞོར་དུ་བླ་མ་ཀརྨ་རྣམ་དག་རི་ཁྲོད་པས་འབོད་པར་སོང་སྟེ་སྤྱན་
རས་གཟིགས་ཀྱི་རྗེས་གནང་ཞིང་ཕུལ། མ་གྱུར་ནམ་མཁའི་མཐས་ཁྱབ་ཚད་ལ་
དམིགས་ པའི་བསྔོ་རྟེན་རྒྱས་ པ་ འདུག་ པར་ བཞེད་ འདོད་ ལྟར་ བསྒྲུབས་ནས་
མཆོད་ཁང་ཤིན་ཏུ་བཟང་བ་ཞིག་འདུག་པ་ལ་རབ་གནས་བགྱིས་ཏེ། དད་རྟེན་དུ་
ཐུབ་པའི་སྐུ་དང་བྱིན་རྟེན་རྒྱས་པ་ཕུལ། དེའི་ལུང་པའི་ནང་དེར་ཁྲི་འདུ་དང་སྡེ་
དགེའི་ཕྱོགས་སུ་གཏོགས་པའི་འབྲོག་པ་དཔོན་སྡེ་བཅས་ཀྱིས་བྱིན་རླབས་བཀའ་
བསྒོ་ཕྲིན་བཅོལ་ཞུ་འདུག་རུང་དེ་སྐབས་མགོ་ལོག་གི་ཉེར་འཚེས་རུ་པ་རྣམས་
- 278 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འུར་ཟིང་ཆེ་བར་འདུག །ཐམས་ཅད་ལ་བསམ་བཟང་གི་ལེགས་སློབ་ཉེས་སྤོང་
དགོས་ཚུལ་ནན་ཆགས་བྱས་ནས། ཁྲི་འདུའི་སྐྱེལ་མི་བླ་མ་གྲྭ་མང་སྦྱིན་བདག་
རྣམས་ལ་དད་རྟེན་ཕུལ་ནས་སོ་སོར་བརྫངས། ངེད་རང་ལ་ཕར་ནང་དུ་སོང་སྟེ་
དུད་ཁ་ཤས་ཀྱིས་འབུལ་བ་དང༌། ཁྱད་པར་སྤྱང་ཁུ་བུ་ཚང་ལ་མི་ཤི་བྱུང་འདུག་
པར་ཆོ་ག་ཁྲུས་ཆོག་བྱས། རིམ་གྱིས་ལབ་ཕུ་བརྒྱུད་ཞེའུ་བླ་མ་དང་དཔོན་ཁག་
རྣམས་སུ་སོང་། རྟ་བསུ་ཇ་འདྲེན་བཅས་བྱུང་ཞིང་དགོན་དུ་ཞག་གཅིག་བསྡད།
ཆོས་འབྲེལ་དང་ཡུལ་དེའི་བླ་ཉི་རྫོང་ཁག་བཅས་ཐམས་ཅད་ལ་སོ་སོའི་བསམ་པ་
བསྐང་། ཡུལ་དེའི་མི་ངན་ཞིག་གི་དོན་ལ་གླིང་བར་པའི་སྐུ་ཚབ་ཁ་ཤས་བཅས་སོ་
སོར་འདོད་པ་མ་གཅིག་པའི་འཁྲུག་རྩོད་འོང་བ་འདྲ་སྙམ་ནས་བར་མཚམས་ཀྱིས་
མི་སྟོང་སྤྱད་དེ་ཆོད་ཁྲ་བཏང་། སོ་སོ་ནས་འབུལ་སྤོམ་ཆེ་བར་མཆིས་ཤིང་བསྔོ་
སྨོན་གྱིས་རྒྱས་བཏབ། རིམ་གྱིས་སེབ་ཕུ་དར་རྒྱས་གླིང་དུ་འོ་ཕོམ་དགོན་བཅས་
ཀྱིས་རྟ་བསུ་ཇ་འདྲེན་སེར་ཕྲེང་ཟབ་རྒྱས་བྱུང་ཞིང་དབང་ཆོས་བྱིན་རླབས་བཀའ་
བསྒོ། རི་ཁྲུས། བཅའ་ ཁྲིམས་གང་དགོས་ བྱས་ཐོག་དངོས་ཚོགས་དཔག་མེད་
མཆིས་ཤིང༌། འབྲི་ཆུ་ ཚུ་རིར་ཐོན་ནས་ལམ་བར་ན་སྦྱིན་བདག་ཕོ་མོ་མང་དུ་
འདུག་པའི་འདོད་པ་བསྒྲུབས་ཏེ། འགག་ལ་དགོན་པས་བོས་ཤིང་དགོན་སྡེར་
བཅས་ནས་རོགས་ལྡན་བཟང་། རབ་ལ་ཟེར་བ་བརྒལ་ཏེ་སྐྱེ་དགུར་སོང་བས་
ཕྱག་མཛོད་དཔོན་གཡོག་ཚང་མ་ཁྲི་འདུ་ནས་སྒར་པ་བདེ་བར་འབྱོར་པ་དང་
སྟབས་འགྲིགས་བཟང་བ་བྱུང༌། དེ་གར་ཞག་གཉིས་བསྡད་དེ་དོན་གྲུབ་གླིང་གི་
བླ་དགོན་ལ་སླར་ཡང་བསྟན་པ་འཛིན་སྐྱོང་གི་བསླབ་བྱ་ཇི་ལྟར་དགོས་པ་དང༌།
རྗེས་གནང་ཚེ་དཔག་དཀར་པོ་ཞིག་ཕུལ་ཏེ་བྲེལ་བ་རྣམས་བཅད། སྒར་པ་བྱིང་
- 279 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
ཕྱག་མཛོད་པ་ལྷོ་ཁོག་བརྒྱུད་དེ་སྡེ་དགེར་འོང་བ་བྱས། ངེད་རང་དཔོན་གཡོག་
ཉུང་ཤས་ཁྲ་འགུ་ནས་ཁྲ་བོ་ལར་འོང་བས་དེ་མཚམས་སྡེ་དགེ་ནས་ཚོང་དཔོན་
འབུམ་སྐྱབས་དཔོན་གཡོག་ངེད་མགྱོགས་མྱུར་དུ་འོང་དགོས་ཚུལ་དང༌། ཆོས་
རྒྱལ་ཆེན་པོ་དེ་ཉིད་མྱ་ངན་ལས་འདས་ཚུལ་བཅས་ཐོས་ཤིང༌། མགྱོགས་པར་
འདམ་ཐོག་ནས་གླིང་ཚང་བར་འོང་། གླིང་གི་སྲས་པོ་སྐུ་མཆེད་བློན་འབངས་མགོ་
ཟི་བླ་དགོན་བཅས་ཀྱིས་ཀ་མདོ་ཐང་དུ་ཞག་མཚམས་ལ་སྟོན་ཆས་འབུལ་བ་རྒྱས་
པར་བཀའ་དྲིན་ཆེ་ཞིང་སླར་མགོ་ཟི་ལྷ་ཁང་གསར་བཞེངས་ལ་རབ་གནས་དང་
སྲས་པོ་རྣམས་ལ་དབང་འབུལ་བར་རིམ་གྱིས་འོང་དགོས་ཚུལ་གསུང་། ཟིལ་ལ་
བརྒལ་ཏེ་འོང་བས་འཁོར་ལོ་མདོའི་ སྐུ་འབུམ་ཐང་དུ་སླེབས། རྡོ་སྨད་དཔོན་
མགོན་པོ་ལྷུན་གྲུབ་འདས་པའི་བསྔོ་རྟེན་རྒྱ་ཆེ་བ་འབྱོར་ཞིང་། ཞུ་ལན་དང་ཆས་
ཀ་གནང་སྦྱིན་སོགས་ལྷུན་གྲུབ་སྟེང་དུ་འོང་སྐབས་འབུལ་བར་བྱས་ཏེ་ཉི་རྒས་
ཙམ་ན་ལྷ་སྲས་བསོད་ནམས་མགོན་པོའི་སྐུ་མདུན་ནས་དཔོན་མོ་ཚེ་རིང་ལགས་
སྙུང་བབ་ལྕི་སྟབས་ད་ལམ་སྡེ་དགེ་བླ་མ་ཞིང་ཕེབས་ཀྱི་སྐུའི་བདུན་མཚམས་གལ་
ཆེ་རུང་། འདས་བཞུགས་ཀྱི་བབ་ཀྱིས་བཀྲ་ཤིས་ལྟེམ་དུ་འོང་དགོས་ཚུལ་ཕེབས་
དོན་ལྟར་སོང་བས་ལམ་བར་རྣམས་སུ་དེ་སྐབས་ཆུ་ཐན་ལྟ་བུས་བགྲོད་ལམ་ཤིན་
ཏུ་ དཀའ་ རུང་ དམ་ ཅན་ སྲུང་ མའི་ ཐུགས་ རྗེས་ གེགས་ མེད་ ཀྱི་ ཟླ་ བ་ བདུན་
པའི་ཚེས་དགུའི་ཉིན་བཀྲ་ཤིས་ལྟེམ་དུ་འབྱོར་ཞིང་དེ་འཕྲལ་ས་དབང་ཆེན་པོ་
བསོད་ནམས་མགོན་པོ་དང་མཇལ་འཛོམ་ཞུས། ཁྲི་ཆེན་བླ་མ་ཞིང་ཕེབས་ཚུལ་
དང༌། ནོར་འཛིན་དབང་མོ་བསྙུང་གཞི་བྱུང་ཚུལ་སོགས་གསུང༌། ཁྱོད་ཀྱང་ས་
སྟོད་ཕྱོགས་སུ་ཡུན་ཐོགས་པའི་སྐབས་སྦྱིན་བདག་ཆེན་པོར་གནམ་རྡོ་ཐོག་ལྷུང་
- 280 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
གིས་མི་ལེགས་པ་འདི་རིགས་བྱུང་ཚུལ་གྱི་ཐུགས་ཡུས་ཆེ་བའི་བཀའ་འཕྲོས་ཀྱང་
གནང༌། ངེད་ནས་ལ་རྒྱ་ཐུགས་ལ་ངལ་བ་འདི་ རིགས་ རང་གཞན་ཀུན་ལ་མི་
འདོད་པ་དེ་ག་ཡིན་མོད། འོན་ཀྱང་དེང་སང་གང་དུའང་ཤ་ཚ་ཁ་ནས་གཏམ་
བཟང་མ་མཆིས་པའི་དཔེ་ལྟར་རང་བསམ་ལྷད་མེད་ཀྱིས་སྐུ་མཆེད་གང་ལ་ཡང་
ལེགས་ཉེས་ལ་བླང་དོར་དགོས་ཚུལ་སོགས་ཞུས་རུང༌། སྙིང་པོ་དོན་ཐོག་ཏུ་མི་
ཁེལ་བར་བླ་མ་ལྷ་དང་བཅས་པའི་བཀའ་ལུང་ལའང་བདེན་པར་འཛིན་པ་ནི་རི་
བོང་གི་རྭ་ལྟར་དཀོན་པས་བྱ་ཐབས་བྲལ་ཚུལ་གྱི་བསླབ་དོན་གང་འོས་བསྡུས་
ཙམ་ཕུལ། ཚེས་བཅུའི་ཉིན་བཀྲ་ཤིས་ལྟེམ་དུ་སོང་ནས་དཔོན་མོར་རྣམ་འཇོམས་
དབང་ཁྲུས་འབུལ་བ་དང་མཉམ་དུ་མཇལ་དར་ཕུལ། བསྙུང་བབ་གཞི་ཆེ་བར་
འདུག་ཅིང་བསྙུང་གནས་སྐོར་གྱི་ཞུ་འཕྲོས་ཉུང་ཙམ་བྱས། ཕྱི་ཉིན་ཀུན་རིག་ཕྱིར་
བཟློག་རྒྱས་པ་དང་ཕྱག་རྡོར་གྱི་རྗེས་གནང་ཕུལ་བས་དེ་ནུབ་ནས་གཟིམས་ཟིམ་
པ་དང་ཆབ་བབས་པ་སོགས་རེ་ཞིག་ཙམ་ཕན་ངོ་འདྲ་མོ་ཤར། རྒྱལ་གནོད་ཆེ་
བའི་ལྟས་བྱུང་བར་ངེད་རང་ནས་རིམ་གྱིས་རྒྱལ་རྫོང༌། འཆི་བསླུ། དབང་རྒྱས་
པར་ཕུལ་བས་ཅུང་ཟད་ཡར་དྭངས་སོང་བ་དང༌། དེའི་རྒྱབ་སྐྱོར་དུ་སྐུ་རིམ་གསར་
སྒྲུབ་མཛད་དགོས་ཀྱི་ཐོ་འདི་བཞིན་ཏེ། དཔོན་མོ་ཚང་གི་སྐུ་ཕྱྭ་ལར་གནམ་ལོ་
འདིར་རྐྱེན་ཆེ་ངོ་དང༌། ལྷག་པར་ད་ལམ་བསྙུང་གཞིའི་བབ་འདི་ལྕི་ངོ་ཤར་བས།
བཟློག་བྱེད་ཀྱི་ཞབས་བརྟན་དགོས་ཚུལ་ལ། བླ་མ་གཅོད་པས་ཐོག་མར་ཚོགས་
བརྒྱ་དང་བཀའ་བརྒྱད། མཇུག་ཏུ་ཚེ་སྒྲུབ་དང་དུར་ སྲི་མནན་པ། ཀ་ཐོག་པ།
དཔལ་ཡུལ་དགོན། སྐྱིད་ཁྲོམ་དགོན། སྟག་མོ་དགོན། རག་ཆབ། དཔལ་སྤུངས།
ཆོས་འཁོར། ལྕགས་ར་རྣམས་སུ་བཀའ་འགྱུར་ཚར་ རེ་རེ་སྒྲོག་པའི་ཡོན་ སྤོམ་
- 281 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
འབུལ་བྱེད། དེ་ཕྱིན་གྱི་རྙིང་དགོན་རྣམས་སུ་ཞི་ཁྲོ། མ་ཎི་དུང་གསུམ། ཐུགས་རྗེ་
ཆེན་ པོ་ འགྲོ་བ་ ཀུན་ སྒྲོལ་ ཁྲི། ཡིག་ བརྒྱ་འབུམ་ཐེར་ སུམ་ཅུ་ སོ་ལྔ། དྲི་མེད་
བཤགས་ འབུམ་ སྟོང་ ། ཀར་དགོན་ རྣམས་ སུ་ ཚེ་ སྒྲུབ་ ཁྲི། ཕག་ མོ་ ཁྲི། ལྟུང་
བཤགས་འབུམ་ཐེར། འབྲུག་དགོན་རྣམས་སུ་ཚེ་སྒྲུབ་ཁྲི། མི་འཁྲུགས་པ་ཁྲི། ས་
དགོན་རྣམས་སུ་ཆེ་ཆུང་དང་བསྟུན་པའི་ཚེ་སྒྲུབ་ཆོ་ག་ཁྲི་ལྔ། ཀུན་རིག་ཁྲི་ལྔ།
བསྐང་གསོ་ཁྲི། ཤཱ་ས་ན་འབུམ་ཐེར། འཇམ་དཔལ་མཚན་བརྗོད་ཁྲི། གཏོར་མ་
འབུམ་ཐེར་བཅུ་གཅིག །འཇིགས་བྱེད་དྲུག་ཅུ་ལྔ། དགེ་དགོན་ བྱིང་ གིས་སྒྲོལ་
ཤེར་ འབུམ་ཐེར་ གཅིག །སྔགས་ པ་ རྣམས་ ཀྱིས་ བདུད་ དང་ གཤིན་ རྗེ་ བཙན་
གསུམ་ གྱི་ ཞལ་ བསྒྱུར། མ་ མོའི་ མདོས། མི་ནག་མགོ་ གསུམ། མཚོ་ སྨན་དགུ་
མདོས། དམ་སྲི་སྐྱས་འདེགས། བོན་དགོན་རྣམས་ནས་ཁམས་ཆེན་བཅུ། མ་ཏྲི་མུ་
ཡེ་དང་ནག་པོ་དུ་ཏྲི་ཁྲི་རེ། གཞན་ཡང་སཱཙྪ་ཁྲི། ཇོ་དར་བརྒྱ། མར་མེ་སྟོང་། སྤྲང་
པོ་བརྒྱ་ལ་ཟས་འབྲེལ། ཚེ་ཐར་དགུང་གྲངས། མི་ནག་ཆེན་དགུ་བཙོན་ནས་ཐར་
བ་སོགས་མཛད་ན་ལེགས་ཤིང་ལྷག་པར་སི་ཏུ་རིན་པོ་ཆེ་རྫོགས་ཆེན་སོགས་སུ་
ཞིབ་ཞུས་མཛད་པ་ཆོས་དབྱིངས་སུ་བསྟི་བ་མཁྱེན་མཁྱེན། ཞེས་པའི་སྐུ་རིམ་གྱི་
ཐོ་ཚར་ཕུལ། བར་མཚམས་རྣམས་སུ་སྲས་མིང་སྲིང་རྣམས་ལའང་ཉེར་མཁོའི་
རྗེས་གནང་ཁ་ཤས་ཕུལ་ནས་དེ་མཚམས་ས་ངོར་བཀྲ་ཤིས་ལྷུན་པོ་བཅས་ཀྱི་མདོ་
པ་ཡར་སླེབས་དང་། གཞན་ཡང་ཕྱོགས་མཐའ་ནས་འོངས་པའི་སེར་སྐྱ་མཐའ་
དག་ལ་བྲེལ་བ་བཅད་དགོས་དང༌། དབུས་ཕྱོགས་སུ་ཞུ་ཡིག་ཐུམ་བུའི་བཅའ་
གཞི་བསྒྲིགས་ཕྱིར་འགྲོ་དགོས་ཚུལ་གྱི་དགོངས་ ཁྲོལ་ཞུས། བཀྲ་ཤིས་ལྟེམ་ལ་
ཀརྨ་ལྷ་སྟེང་ནས་སི་ཏུ་རིན་པོ་ཆེ་གདན་དྲངས་པ་ཕེབས་བྱུང་བ་དང་མཇལ་འཛོམ་
- 282 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཞུས་ནས་ ཁོང་དཔོན་སློབ་རྣམས་བཀྲ་ཤིས་ལྟེམ་ལ་དཔོན་མོའི་རྐྱེན་སེལ་དུ་
བཞུགས། ངེད་རང་ཚེས་བཅུ་དགུའི་ཉིན་ལྷུན་གྲུབ་སྟེང་དུ་འོངས། གནས་ཁང་དུ་
སླེབས་འཕྲལ་སྡེ་དགེ་བླ་མ་བློ་གྲོས་རྒྱ་མཚོ་དང་སྲས་མོ་དགེ་ཚུལ་མ་དཔོན་བློན་
རྣམས་ཕེབས་བྱུང་བར་མཇལ་ཕྲད་དང༌། ས་དབང་ཁྲི་ཆེན་བླ་མ་ཞིང་ཕེབས་པའི་
ཐུགས་ཡུས་བསང༌། ཕྱི་ཉིན་སྐུ་གདུང་དྲུང་དུ་ཁྲུས་ཆོ་ག་ལ་འོང་དགོས་ཚུལ་གྱི་
བསླབ་དོན་བྱུང་བར། ཚེས་ཉི་ཤུ་ཉིན་ངེད་རང་དཔོན་སློབ་ཉུང་ཙམ་དང་། ཞུ་ཆེན་
བླ་མ་ཚུལ་ཁྲིམས་རིན་ཆེན་དཔོན་སློབ་བཅས་ལྷན་དུ་ངན་སོང་སྦྱོང་བའི་སྒོ་ནས་
བསྙེན་ཆོག་སྦྲགས་པའི་ལྷོ་སྒོ་ཁྲུས་ཆོག་དབང་དང་བཅས་པས་དགུང་ཚིགས་ཁ་
བསྐང་རྩིས་ཞུས། སྐབས་མཚམས་རྣམས་སུ་ལྷ་སྲས་ལྕམ་སྲིང་ལ་རྗེས་གནང་རེ་
ཕུལ། གཞིས་སྡོད་ཀྱི་འགོ་པ་ཕྱག་མཛོད་བསོད་ནམས་རྒྱ་མཚོས་དབུས་ཕྱོགས་
སུ་འགྲོ་བའི་སྒར་ཆས་ཇི་ལྟར་དགོས་རིགས་ཕོན་ཆེ་བ་དང༌། དད་ལྡན་ཕོ་མོ་
རྣམས་ཀྱིས་བསྔོ་རྟེན་དུ་ཕུལ་བའི་ཟངས་ལི་རག་འཁར་བ་སོགས་ཀྱི་རིགས་ལས་
ལུགས་པ་དག་གིས་ལྷ་ཁང་རྣམས་སུ་འབུལ་རྒྱུའི་བརྒྱ་མཆོད་ཀྱི་ཀོང་བུ། མེ་དམ།
དྲིལ་བུ། ཏིང་ཤགས། མཆོད་རྟིབ་སོགས་སྒྲོས་ལྡན་མང་རབ་ཚར་འདུག་པ་མིག་
ལམ་དུ་བསྟར་བས་བཀོད་པ་བཟང་བར་བྱུང་འདུག །རྫོགས་ཆེན་རིན་པོ་ཆེ་
དཔོན་སློབ་རྣམ་གཉིས། གཞན་ཡང་ཆོས་རྗེ་ ཁག་དང༌། རྒྱ་ཡི་སྐུ་ཚབ་ལུག་ལོ་
ཡེས་ དཔོན་གཡོག་དང༌། ཝ་ཤུར་རྡོ་ པ་ སོགས་སེར་སྐྱ་མང་པོའི་གཏུགས་མི་
རྣམས་ལ་སོ་སོར་ཐོན་ཆས་གནང་ཆ་རྗེས་གནང་གང་དགོས་དང༌། བླ་མ་གཞན་
རྣམས་ལའང་འབུལ་བ་ཐོན་ཆས་གང་དགོས་བགྱིས། རྫོགས་ཆེན་བླ་ སྐུ་རྣམ་
གཉིས་ངེད་རང་གི་ལྷ་ཁང་གསར་པར་སྤྱན་འདྲེན་ཞབས་ཏོག་འབུལ་བ་དང༌།
- 283 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རྟེན་གསུམ་རྣམས་ལ་མེ་ཏོག་འཐོར་ཞིང་བཀྲ་ཤིས་སྨོན་ལམ་རྒྱས་པ་མཛད་
དགོས་ཚུལ་གྱི་ཞུ་འབུལ་བཏང་། ས་སྐྱ་གོང། ངོར་ཨེ་ཝཾ་པ། བཀྲ་ཤིས་ལྷུན་པོ་
བཅས་ལ་ལོ་ལྟར་གྱི་འབུལ་བ་ཞུ་ཡིག་རྟེན་འདི་ལྟར་བགྱིས་ཏེ། ཐོག་མར་གོང་ས་
རིན་པོ་ཆེར་བཀྲ་ཤིས་པའི་ཁ་བཏགས། གོས་ཡུག །གསེར་ཞུ་བཅུ། བཀའ་ཤག་
ལྷན་རྒྱས་སུ་ཞུ་ཤོག་རྟེན་བཀྲས་དར། གསེར་ཞོ་གསུམ། རྒྱལ་མཚན་མཐོན་པོར་
ཞུ་ཡིག་རྟེན་བཀྲས་བཏགས། ཆུང་ཇུ་ཤིང་ཡེ་འཁོར་དྲུག་བཞི། དྲེའུ་བཟང་བ་སྒ་
སྟན་བཅས། ཕྱག་མཛོད་དུ་ཞུ་ཡིག་དང་ཆུང་ཇུ་སོ་འཛིན་འཁོར་དྲུག་གཉིས།
འཇམ་དབྱངས་བདག་ཆེན་རིན་པོ་ཆེ་ལྷན་རྒྱས་སུ་ཁ་བཏགས། དངུལ་སྲང་ཉི་ཤུ་
ཐམ་པ། རྟ་ཕོ། དྲེའུ་སྒྲ་སྟན་བཅས། ཡང་གསོལ་ཆུའི་ཞབས་ཕྱི་སྒྲུབ་རྟེན་རྒྱ་དྲེལ་
ཨ་མདོ་གཉིས། ས་སྐྱ་གཉེར་ཁང་དུ་ཁ་བཏགས། རྟ་ཕོ། དྲེའུ དངུལ་སྲང་ལྔ།
ཕྱག་མཛོད་སྐུ་ཞབས་སུ་སྔོན་གྱི་ཞུ་ཡིག་རྟེན་མ་ཐེངས་པ་གསེར་ཞོ་བཅུ། འདི་
ལོའི་ ཞུ་ ཡིག་ རྟེན་ དངུལ་ སྲང་ བཅུ། ངོར་ བླ་ བྲང་ དུ་ བཀྲས་ དར། རྟ་ ཕོ།
དྲེའུ་སྒ་སྟན་བཅས། དངུལ་སྲང་བཅུ། ཨེ་ཝཾ་གཟིམས་ཆུང་དུ་མཁན་རིན་པོ་ཆེར་
བཀྲས་ དར། གོས་ སེར་ ཡུག །གསེར་ སྲང་ གང༌ ། དཔལ་ གྲུབ་ དུས་ ཇའི་ རྟེན་
དངུལ་སྲང་བཞི་བཅུ། རབ་གསལ་དུ་ཁ་བཏགས། དངུལ་སྲང་གསུམ། ཀླུ་ལྡིང་དུ་
ཁ་ བཏགས དངུལ་ སྲང་ གསུམ། རྟ་ ཕོ། དྲེའུ་ སྒ་ སྟན་ བཅས། ཀླུ་ལྡིང་ གི་ སྡེ་པ་
བཞེད་ཆོད་པར་ཁ་བཏགས། རྟ་ཕོ་བཟང་བ། ཐར་པ་རྩེར་ཁ་བཏགས། རྟ་ཕོ།
དྲེའུ་སྒ་སྟན་བཅས། དངུལ་སྲང་གསུམ། བཀྲ་ཤིས་དཔལ་བཟང་འདས་པའི་བསྔོ་
བའི་ལན་འདེབས་གོས་ཡུག །ཕུན་ཚོགས་ ཁང་སར་དུ་ཁ་བཏགས། རྟ་ཕོ། དྲེའུ་
སྒ་སྟན་བཅས་དང༌། མཁན་ཆེན་ཞིང་ཕེབས་ཀྱི་སྐུ་བརྙན་དུ་གསོལ་རྒྱུར་གསེར་
ཅུ
- 284 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བཏུལ་མ་ལེགས་པ་སྲང་གང་། དབུ་མཛད་ པར་ གསེར་ཞོ་གསུམ། ཐར་རྩེའི་
ཞབས་ཕྱི་བྱིང་ལ་བལ་ཊ་བཅུ། ཁང་གསར་བའི་ཞབས་ཕྱི་བྱིང་ལ་བལ་ཊཾ་བཅུ།
ཀླུ་ལྡིང་གི་ཞབས་ཕྱི་བྱིང་ལ་བལ་ཊཾ་བཅུ། བླ་བྲང་ཞབས་ཕྱི་བྱིང་ལ་བལ་ཊ་བཅུ།
ཀླུ་ལྡིང་ གཉེར་པ་རིན་ཆེན་དང་མགྲོན་གཉེར་ཤེས་རབ་བཟང་པོ་ལྷན་དུ་ ཁ་
བཏགས། དངུལ་བལ་ཊཾ་བཅུ། ཁང་གསར་ཕྱག་མཛོད་ཕུན་ཚོགས་འབྱུང་གནས་
ལ་ཁ་བཏགས་དང་བལ་ཊཾ་བཅུ། ཕྱག་མཛོད་གཉིས་ནས་བལ་ཊཾ་བཅུ་དང་ཁྱོན་
བསྡོམས་ཉི་ཤུ། ཐར་རྩེ་གཞི་སྡེ་ཨེམ་ཆི་ངག་དབང་བསྟན་འཛིན་ལ་ཁ་བཏགས།
བལ་ཊཾ་བརྒྱད། བཏང་བཟང་པར་བལ་ཊཾ་བཅུ། ཆུ་འདུས་ཕུན་ཚོགས་བཟང་པོ་
སྤུན་ལ་བལ་ཊ་བཅུ། ཆུ་འདུས་དཀོན་མཆོག་ཕུན་ཚོགས་ལ་བལ་ཊཾ་བརྒྱད། མི་
ཉག་ཆོས་འཕེལ་རྣམ་རྒྱལ་ལ་བལ་ཊཾ་བདུན། རྫོང་ཚལ་པ་དང༌། རྟ་ཚོ་བ་གནས་
པོའི་བུ་ཆུང་བཙུན་པ་ཉིས་ལ་བལ་ཊི་བཅུ། ལྷོ་པ་སྤྱི་སོར་བལ་ཊཾ་བཅུ་བཞི། གཞི་
སྡེ་སྤྱི་སོར་བལ་ཊཾ་བཅུ། གླིང་པ་སྤྱི་སོར་བལ་ཊཾ་ཉི་ཤུ། འཕར་ཉག་སྤྱི་སོར་བལ་
ཊཾ་བཅུ། སྤོ་འབོར་ སྤྱི་སོར་བལ་ཊཾ་བཅུ། རོང་པོ་ སྤྱི་སོར་བལ་ཊ་བཅུ་གཉིས།
གཟི་བར་བལ་ ཊཾ་བརྒྱད། འབུམ་པར་བལ་ཊཾ་བརྒྱད། ཟིལ་ནོན་བར་བལ་ཊ་
བརྒྱད། ཆུ་འདུས་པར་བལ་ཊཾ་བརྒྱད། གློ་བོ་སྤྱི་སོར་བལ་ཊཾ་བཅུ། མི་ཉག་སྤྱི་
སོར་དངུལ་སྲང་བདུན། གླིང་བློ་གྲོས་དཔལ་ལྡན་བལ་ཊཾ་བརྒྱད། ལྡན་མའི་དགེ་
རྒན་རྣམས་ལ་བལ་ཊཾ་བརྒྱད། གླིང་དགེ་རྒན་ལ་བལ་ཊཾ་བཅུ། ལྡན་སྤྱི་སོར་བལ་
ཊཾ་ཉི་ཤུ་དང་། གཞན་ཡང་ཕྱོགས་དེ་དག་གི་སེར་སྐྱ་མཆོག་དམན་ཁ་ཤས་ལའང་
ཡི་གེ་རྟེན་བཅས་བསྐུར་ཏེ། སྤོམ་གཉེར་རྣམས་ལ་ཡང་སྟོན་ཆས་ཟུར་གསོས་
གནང་སྦྱིན་བཟབས་པར་བགྱིས་ཏེ་སོ་སོར་ཐོན་པར་བྱས། དེ་མཚམས་དཔོན་མོ་
- 285 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཚེ་རིང་ལགས་ཚེས་ཉེར་བརྒྱད་སྐོར་ནས་བསྙུང་གཞི་ཕྱིར་ལོག་པའི་གནས་ཚུལ་
ཡང་ཡང་དཔོན་བསོད་ནམས་མགོན་པོའི་སྐུ་དྲུང་ནས་བྱུང་འདུག་པར་ངེད་རང་
ལ་ཡང་མི་བདག་ཆེན་པོ་ཇི་ལྟར་ལེགས་དང་ཁྱོད་ཀྱང་འཕྲལ་དུ་འོང་དགོས་ཚུལ་
གྱི་ བཀའ་ནན་མཛད་འདུག་ པར། ཉེ་བར་ ཉེས་སྐྱོན་ ཡོད་ངོ་ མི་འདུག་ནའང་
དགོངས་པ་དང་བསྟུན་ཏེ་ཚེས་གཉིས་ཉིན་སྔ་དྲོ་ཁྲི་ཆེན་བླ་མ་འདའ་བའི་དུས་
ཚིགས་ཀྱི་ཞབས་ཕྱི་བྱང་བཞུ་དང༌། ལྕམ་སྲིང་གཉིས་ལ་བཀའ་བསྒོ་ཕུལ། ལྷ་ས་
ནས་རྒྱལ་རྩེ་མདའ་དཔོན་ལྕང་ལོ་ཅན་པས་མདོ་ཁམས་གོ་འཇོ་ནས་ཡར་ཕེབས་
ལམ་དུ་གེགས་མེད་བདེ་འབྱོར་གྱིས་གཞུང་ས་ཆེན་པོར་མཇལ་ཁྱབ་ཞུས་པས་
བདག་རྐྱེན་བྱུང་ཚུལ། མཛའ་བཤེས་ཉེ་དུ་རྣམས་ལ་ཕྲད་ཅིང་ལེགས་ལམ་བྱུང་
ཚུལ་གྱི་ཕྱག་བྲིས་རིམ་པར་བྱུང་བའི་ཞུ་ལན་ཕུལ། མཛོད་པ་ལྷུན་གྲུབ་བསྟན་
འཛིན་སྒར་པ་བཅས་ལྷོ་ཁོག་བརྒྱུད་ནས་བདེ་འབྱོར་བྱུང་བས་མཇལ་ཁ་བཏང་།
མཛོད་པ་ཟུང་ལ་གང་ཅིའི་བཀོད་ཁྱབ་བྱས་ནས་དེ་ནུབ་བཀྲ་ཤིས་ལྟེམ་དུ་ཉི་རྒས་
ལ་འབྱོར་ཞིང་དཔོན་མོ་ནི་མ་འདས་ཙམ་དུ་ཡོད་འདུག་ཅིང་། དེ་འཕྲལ་ཕོ་བྲང་དུ་
སོང་ནས་ཀུན་རིག་དབང་ཞིག་བྱས། དེ་ནུབ་ཀྱིས་གཙོས་ཞག་སྔ་ཕྱི་གསུམ་ཙམ་
ངེད་རང་བླ་མཆོད་ཚོ་རྣམ་ཤེས་བདེ་ཆེན་ཞིང་དུ་སྤོར་འདོད་ཀྱི་རེ་བ་ཉིན་མཚན་
གང་དུ་ཆར་འདོད་བྱེའུའི་དཔེ་ལྟར་ཤམ་ཐབས་དང་སྐ་རགས་མི་འབྲལ་བ་བྱས་
རུང༌། ཚེས་བཅུ་གཅིག་པར་ནི་དོན་ཐོག་ཏུ་ཁེལ་བ་མ་བྱུང་རུང༌། དེ་བར་ངེད་རང་
དང་སི་ཏུ་རིན་པོ་ཆེ་དུས་རྒྱུན་གྱི་རིམ་གྲོ་བ་བླ་མ་དགེ་བའི་བཤེས་གཉེན་ཀུན་
དགའ་ རྒྱ་ མཚོ་ བཅས་ ནས་ དབང་ དང༌ བྱིན་རླབས་ ཇི་ ལྟར་ དགོས་ པ་ སྒྲུབས་
མཚམས་དཔོན་མོ་བཅུ་གཅིག་གི་ཉིན་ཉི་རྒས་བྱ་སྟེང་དུ་འདས་སོང་བར་སྦྱིན་
- 286 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བདག་ཆེན་པོའི་དགོངས་བཞེད་དམ་ཇི་ལྟར་ཡིན་རུང་ངེད་བླ་མ་རྣམ་གཉིས་ནས་
འཕོ་བ་སྔོན་དུ་སུས་འདེབས་འདམ་ཀ་མཛད་འདུག་པར་རྣམ་ཤེས་བགོ་བཤའ་
བྱེད་ཐབས་ནི་མ་མཆིས་པས་སྔ་རྟིང་མི་དགོས་འདུག་རུང་ཐོག་མར་སི་ཏུ་རིན་པོ་
ཆེ་གནང་ན་ལེགས་ཚུལ་ཞུས།
སྔོན་དུ་སི་ཏུ་སྤྲུལ་པའི་སྐུ་དང་དེ་རྒྱབ་ངེད་རང་བཅས་ནས་ལམ་སྟོན་གྱི་འཕོ་
འདེབས་ཀྱིས་ཞག་གསུམ་ཐོག་ངེད་ཀྱིས་ཀུན་རིག་དབང་ཁྲུས་དང༌། སྐུ་གདུང་
ཆས་དགོས་འདུག་པར་དེ་ཉིན་ཞབས་ཕྱི་སྐུ་དྲུང་པ་དེ་དག་དུས་རྒྱུན་ཇ་རྟ་གསེར་
གསུམ་ལ་སྤྱན་མིག་ ཕོར་པའི་ ཁ་རྒྱ་ ཙམ་གདངས་ཤིང་ ཞལ་ འདོམ་ཕྱེད་ཙམ་
བགྲད་པ་སྙམ་བྱེད་ཀྱིན་སྐུ་བཞུགས་པའི་སྐབས་འཇུག་པ་བདེ་བདེ་འདྲ་ཡང༌།
འདས་པའི་དུས་སྐུ་གདུང་ལ་རེག་རེག་ཐུག་ཐུག་དཀའ་འདུག་པས་བསམ་དཀར་
གྱིས་རོགས་ལྡན་དང་ཁ་ཏ་ཇི་ལྟར་དགོས་པ་བགྱིས། ངེད་རང་བསམ་ཚོད་ལྟར་
མཛད་ན་སྐུ་གདུང་རི་གཙང་ས་ཞིག་ཏུ་བསྐྱལ་ཏེ། ངེད་རང་བླ་མ་རྣམས་ནས་རང་
རང་ཕྱག་ལེན་གྱིས་ནཱ་རོ་མཁའ་སྤྱོད་དང༌། ཕག་མོའི་ཆོ་ག་ཚོགས་དང་བཅས་པ་ ་
བགྱིས་ནས་བྱ་ལ་བཀྲམ་པར་མཛད་ན་ཤུལ་དགེ་བ་དང་འདས་མོ་དེ་ཉིད་ལམ་
བཟང་ཐོབ་ཅིང་ངོ་མཚར་བ་ཞིག་འོང་འདུག་ཀྱང་སའི་སྲོལ་ཞན་པ་བཅས་དེ་ཐོག་
མི་འགྲོ་འདུག་པར་རེ་ཞིག་རྩིས་མཐུན་གྱིས་སྤར་ཁས་མེ་མཆོད་འབུལ་མི་རུང་
ཚུལ་གྱིས་ལོ་གྲངས་ཁ་ཤས་ལུས་འགྲོ་སྙམ་པ་བཅས་རས་བཟང་པོ་ལ་བསིལ་
སྨན་གྱི་ཚོགས་དང་རྩི་མར་བཅས་ཀྱིས་ལེགས་པར་བྱུགས་ཏེ། མི་རུལ་བའི་སྒོ་
ནས་ས་སྒམ་བྱས་ཏེ་བཞག །ཕན་བདེ་གླིང་གི་མཛོད་པ་གཞིས་སྡོད་པར་གསོལ་
ཐབ་དང་བང་ཐེམ་གསར་བཟོའི་བཀོད་པའི་ཡི་གེ་བཏང་། ཞག་ཤས་བདུན་
- 287 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཚིགས་གཉིས་པར་ངེད་རང་དང་བཀྲ་ཤིས་ལྟེམ་གྱི་བླ་མཆོད་ཁ་ཤས་ཀྱིས་ཆོ་ག་
བྱས། སི་ཏུ་རིན་པོ་ཆེ་ལྷུན་གྲུབ་སྟེང་དུ་ཁྲི་ཆེན་བླ་མའི་སྐུ་ཚིགས་ཀྱི་མཇུག་འཛིན་
པར་སྔོན་ ལ་ ཕེབས། ངེད་ རང་ ཡང་ ཞག་ ཁ་ ཤས་ནས་ཞིང་ཕེབས་ པའི་ སྐུའི་
གཤེགས་རྫོང་ཞེ་དགུ་རན་པ་བཅས་དགོངས་ཁྲོལ་ཞུས་ནས་ལྷུན་གྲུབ་སྟེང་དུ་
འོང་། ཕྱི་ཉིན་ཉེར་བཞིའི་ཉིན་གཙུག་ལག་ཁང་དུ་ལྕམ་སྲིང་གཉིས་ནས་བདེ་བར་
གཤེགས་པ་དེ་ཉིད་ཀྱི་དགུང་ཞག་འཛིན་པའི་ཚོགས་དབུར་འོང་དགོས་ཚུལ་ལྟར་
སོང་ནས་བཅོམ་ལྡན་འདས་ངན་སོང་སྦྱོང་བའི་སྒྲུབ་མཆོད་བྱང་ཞུ་བཅས་ཀྱི་ཐོག་
ངོས་ ཅག་ ལའང་ དངོས་ ཚོགས་ འདི་ ལྟར་ མཆིས། ༧དཔལ་ རིགས་ དང༌ དཀྱིལ་
འཁོར་ཀུན་གྱི་ཁྱབ་བདག་རྡོ་རྗེ་འཆང་ཆེན་པོའི་ཞབས་སྟེགས་བསྙེངས་བྲལ་
གདོང་ ལྔའི་དབང་པོ་འགྱིང་བའི་དྲུང་དུ། རབ་ཏུ་གུས་པ་ཆེན་པོའི་ ཕྱག་དང་
བཅས་ཏེ་གསོལ་བ་འདེབས་པ། ད་ལམ་ས་སྐྱོང་བླ་མ་དམ་པ་ཁོག་པའི་ནང་གི་
སྙིང་ལྟ་བུ་དེ་ཉིད་འདིར་བསོད་ནམས་ཀྱིས་མ་དབང་བར་རྐྱེན་དབང་གིས་སྐུ་ཞི་
བར་གཤེགས་སོང་བས་དེ་དག་གི་ཐུགས་རྒྱུད་ཀྱི་ལས་ཉོན་སྡིག་སྒྲིབ་བག་ཆགས་
དང་བཅས་པ་ཅི་མཆིས་པ་ཐམས་ཅད་བྱང་ཞིང་དག་ནས་ཚོགས་གཉིས་ཡོངས་སུ་
རྫོགས་ཏེ་རྣམ་མཁྱེན་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པའི་
ཐུགས་བསྐྱེད་བདེན་ཚིག་རྡོ་རྗེའི་ལྗགས་བསྔོའི་རྒྱས་འདེབས་ཞུ་མཚོན་ལྷ་རེག །
སྨན་ཡུག །ལིང་སྔོ་སེར་སྨུག་བཅས་ཡུག་གསུམ། བཟང་གོས་སངས་རྒྱས་ཀུ་ཤ་
ཡུག །གོས་འཇམ་སྨུག་པོ་ཡུག །ཟམ་དམར་སེར་ལྗང་སྔོན་བཅས་ ཡུག་དྲུག །
དངུལ་རྡེའུ་ཚད་གཅིག །གཅན་གཟན་སྣེ་ཚང་དགུ །ཆིབས་གཅིག །ཆིབས་རོལ་
གཅིག །དྲེའུ་གཅིག །མཛོ་ གསུམ་བཅས་ཁྱོན་རྣམ་ གྲངས་ བཅུ་ ཕྲག་ གཉིས་ལ་
- 288 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དགུ་ཡི་ལྷག་པ་འབུལ་ལམ་ཞུས་པ་བརྩེ་བ་ཆེན་པོས་བཞེས་ནས་བྱང་ཆུབ་ཀྱི་
བར་དུ་རྗེས་སུ་འཛིན་པ་ཅིས་ཀྱང་མཁྱེན་མཁྱེན། ཞེས་སྩལ་བ་དགེ་ཚོགས་གོང་
འཕེལ་དུ་འབྱུང་བའི་བསྔོ་སྨོན་ཡང་ཞུས། ཉེར་ལྔའི་ཉིན་བླ་བྲང་རང་ནས་འདུས་
ཚོགས་རིན་པོ་ཆེ་བརྒྱ་ཕྲག་དྲུག་ཏུ་ཉེ་བ་དང་ངེད་རང་བཅས་ཀྱིས་གོང་བཞིན་བྱང་
ཞུ་རྒྱས་པར་ཕུལ་བས་ཁོ་བོ་ཅག་ལ་ཟང་ཟིང་གི་དངོས་ཚོགས་དཔག་ཏུ་མེད་པ་
འདི་བཞིན་གནང༌། ༧སླར་ཡང་འགྲོ་བ་ཡོངས་ཀྱི་སྐྱབས་མགོན་ཚད་མེད་པའི་
ཐུགས་རྗེ་མངའ་བ་ངེས་པ་དོན་གྱི་རྡོ་རྗེ་འཆང་ཆེན་པོའི་ཞབས་སྟེགས་གདོང་ལྔའི་
དབང་པོས་ཀུན་ནས་གུས་པར་བཏེག་པའི་གསེར་ཁྲི་རིན་པོ་ཆེའི་དྲུང་དུ། སྒོ་
གསུམ་ གུས་ པ་ ཆེན་ པོས་ ཕྱག་ དང་ བཅས་ ནས་ཞུ་ བ། དེ་ ཡང་ འཕགས་ཡུལ་
གཉིས་པ་བོད་གངས་ཅན་གྱི་ལྗོངས་འདི། ཐུབ་པ་ཉིད་ཀྱིས། ཁ་བ་ཅན་དུ་མཚོ་
བྲིས་ནས། །སྭཱ་ ལའི་ ནགས་ ནི་ འབྱུང་ བར་ འགྱུར། །ཞེས་ ལུང་ བསྟན་ པ་ ལྟར་
བསིལ་ལྗོངས་འདིར་སྤྲུལ་པའི་ཆོས་རྒྱལ་དང་ལོ་པཎ་རྣམས་ཀྱིས་སངས་རྒྱས་ཀྱི་
བསྟན་པ་ཉི་མ་ཤར་བ་ལྟར་མཛད་པའི་བསྟན་འཛིན་རྣམས་ཀྱི་ནང་ནས་ཆེས་ཁྱད་
པར་དུ་མའི་སྒོ་ནས་འཕགས་ཤིང༌། གངས་ཅན་བསྟན་པའི་མངའ་བདག་གཅིག་
པུ་པ། །མཚན་སྙན་གྱི་དབྱར་རྔ་སྲིད་པ་གསུམ་གྱི་རྩེ་མོར་གྲགས་པ། དཔལ་ལྡན་
ས་སྐྱ་པ་ཆེན་པོ་སྟེ། གང་དེའི་རིང་ལུགས་འཛིན་པ་རྣམས་ཀྱི་ནང་ནས་མཆོག་ཏུ་
གྱུར་ཅིང་། རྒྱལ་བ་ཉིད་ཀྱི་ལུང་གིས་ཟིན་པའི་སྐྱེས་བུ། ཤྲཱི་ཨེ་ཝཾ་པ་ཞེས་བོད་པ།
ངེས་པ་དོན་གྱི་རྡོ་རྗེ་འཆང་ཆེན་པོ་དེ་ཉིད་ཀྱི་གདན་སར་ རིམ་པར་བྱོན་པའི་
མཁན་ཆེན་ཆོས་ཀྱི་རྒྱལ་པོ་གོང་མ་རྣམས་ཀྱི་སྐུ་རིང་དང༌། བོད་ཆེན་གྱི་ལྗོངས་
འདིར་སྡེ་བཞི་དགེ་བཅུའི་མིང་གིས་ཕྱུག་ཅིང་སྟོབས་ཀྱི་དཔུང་པས་ནོར་འཛིན་ལ་
- 289 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དབང་བསྒྱུར་བ། ཕྲན་ཅག་གི་ཡབ་མེས་དམ་པ་རྣམས་ཀྱི་སྐུ་རིང་ནས་བཟུང་ད་
ལྟའི་བར་དུ་མཆོད་ཡོན་དམ་ཚིག་མ་སེལ་བ་གསེར་གཞོང་མར་ཁུས་བཀང་བ་ལྟ་
བུ་ལ་རྟེན་རྙིང་པར་རྟེན་བཤད་གསར་པ་ཞུ་མ་དགོས། ལྷག་པར་སྐྱབས་གནས་
དམ་པ་ཉིད་སྔོན་གྱི་ཐུགས་བསྐྱེད་བླ་ན་མེད་པའི་ཤུགས་ཀྱིས་བསྟན་དང་འགྲོ་ལ་
རྗེས་སུ་ཆགས་པས་ཐུགས་རྗེ་དང་བཀའ་དྲིན་འགྲན་པའི་ཟླ་ཐམས་ཅད་དང་བྲལ་
བ། ཀུན་གྱི་རྟེན་གནས་ ཅིག་པུར་གྱུར་པ། ཇི་སྐད་དུ། དེ་ ལྟར་སྤྱོད་པ་ལེགས་
འཚོ་སྨྲ་བའི་ཟླ་བ་རྣམས། །འགྲོ་བའི་སྐྱབས་དང་དཔུང་གཉེན་དང་ནི་གནས་ཡིན་
ཏེ། །རྟེན་དང་བློ་དང་གླིང་དང་ཡོངས་འདྲེན་དོན་འདོད་པ། །གསལ་བྱེད་སྒྲོན་མ་
ཆོས་མཆོག་སྨྲ་བ་མི་འཁྲུགས་ཡིན། ཞེས་གསུངས་པ་ལྟར་ཀུན་གྱི་ཚད་མར་གྱུར་
པ་དེ་ཉིད་ལགས་པས་ཕྲན་སྐྱབས་ཞབས་པ་རྣམས་ཀྱིས་ཀྱང་འདི་ཕྱི་བར་གསུམ་
གྱི་རེ་ས་རྗེ་ཉིད་ལས་སྐྱབས་གཞན་ནས་འཚོལ་དུ་མེད་པ་ཁ་ཙམ་མ་ཡིན་ཞིང་།
འོན་ཀྱང་འདི་ལོར་བསྟན་འགྲོའི་བསོད་ནམས་ཀྱི་ཡོལ་གོར་མ་ཤོང་བར་ས་སྐྱོང་
བླ་མ་དམ་པ་ཀུན་དགའ་ཕྲིན་ལས་རྒྱ་མཚོ་གང་ཞིག །སྙིང་ནང་གི་ཟུང་ཁྲག་འཕོ་
བ་ལྟར་བར་ཆད་ཀྱི་རྐྱེན་དབང་དུ་ཤོར་བ། མི་བཟད་པའི་ཟུག་རྔུ་ཆེན་པོ་ཡིད་
ཀུན་ཏུ་གདུངས་པར་གྱུར་ནའང་མཐོང་བའི་ཡུལ་ལས་འདས་པས། ད་ཆ་རྣམ་
འདྲེན་དམ་པ་ཉིད་ཀྱི་ཐུགས་རྗེའི་རམ་མདའ་སྦྲན་པ་ལས་བྱ་ཐབས་གཞན་ལྟ་ཅི་
སྨོས། དེ་ཡང་ ཇི་སྐད་དུ། རྒྱལ་ བ་ ཉི་མ་ གདུལ་ བྱ་ཡི། །རི་ལ་ ཇི་ལྟར་འོས་པ་
འབབ། །ཅེས་དང༌། མཚན་ཡང་དག་པར་བརྗོད་པ་ལས། ཡང་དག་སངས་རྒྱས་
ལམ་རིག་པ། །སེམས་ཅན་ཀུན་ལ་ཤས་ཆེར་ཆགས། །ནམ་མཁའ་ལྟ་བུར་ཆགས་
པ་མེད། །སེམས་ཅན་ཀུན་གྱི་ཡིད་ལ་འཇུག །ཅེས་སོགས་གསུངས་པ་ལྟར་འགྲོ་
- 290-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལ་རྗེས་སུ་ཆགས་པའི་རྣམ་འདྲེན་ཐུགས་རྗེའི་བདག་ཉིད་ཅན་རྣམས་ནི་རྒྱུ་མེད་
པར་ཡང་རིགས་དྲུག་ལ་གཟིགས་པ་བར་མ་ཆད་དུ་འཇུག་པ་ཆོས་ཉིད་ལགས་ན་
བསྟན་པའི་སྦྱིན་བདག་དམ་པ་དེ་ཉིད་ཐུགས་རྗེས་ཡལ་བར་མི་འདོར་བ་གོར་མ་
ཆག །དེ་ལྟ་ནའང་ཐ་མལ་གྱི་སྣང་ངོར་སྤྲོས་པ་དང་བཅས་པས་ངན་སོང་ཐམས་
ཅད་ཡོངས་སུ་སྦྱོང་བ་བཅོམ་ལྡན་འདས་དཔལ་རྣམ་པར་སྣང་མཛད་ཆེན་པོའི་
དཀྱིལ་འཁོར་དུ་བདེ་བར་གཤེགས་པ་དེ་ཉིད་ཀྱི་ཐུགས་རྒྱུད་ཀྱི་སྡིག་སྒྲིབ་བག་
ཆགས་དང་བཅས་པ་དཔྱིས་འབྱིན་ཏེ། བརྩེ་བ་ཆེན་པོས་རྗེས་སུ་བཟུང་ནས་ཟུང་
འཇུག་རྡོ་རྗེ་འཆང་ཆེན་པོའི་གོ་འཕང་བདེ་བླག་ཏུ་ཐོབ་པར་མཛད་པའི་སྐུ་དྲིན་ལ་
གཞལ་ན་སྟོང་གསུམ་གྱི་ཡོལ་གོར་གསེར་ཕྱུར་བུར་གཏམས་ཏེ་ཕུལ་ཡང་སྐུ་དྲིན་
འཁོར་དུ་ག་ལ་ཞིག །དེ་ལྟ་ནའང་ལྷག་བསམ་རྣམ་པར་དག་པས་ཡན་ལག་
བདུན་ལྡན་གྱི་སྒོ་ནས་འཁོར་གསུམ་ཡང་དག་གི་མཎྜལ་རྟེན་མཚོན་བྱེད་དུ་ལྷ་
རྫས་སྲིད་ཞིའི་མདངས་ ལྡན་ སྲིད་དུ་རིང་བ་ལྔ། རྡོར་དྲིལ་གསེར་རྩེ་མ། ཏིང་
ཤགས་དངུལ་ཐག་ཅན། སིལ་སྙན་རྒྱ་ནག་མ། དུང་སེར་ལེགས་པ་ཆ། གསེར་ཞོ་
བརྒྱ་ཐམ་པ། དངུལ་སྲང་བརྒྱ་དང་ལྔ་བཅུ། ཕྱག་ཕྲེང་རྒྱན་ལྡན། རྫ་བ་ཀྱི་མཆོད་
དཔྱད། གསོལ་དཀར་དངུལ་ སྟེགས་ཅན། དངུལ་གྱི་མཛེས་གར་ པད་གཟུགས་
ལེགས་ པ། སྐུ་ ཆས་ ལ། དབུ་ ཞྭ་ གསེར་ ཞྭ་ ཏོག་ ལྡན། སྐུ་ བེར། ཆོས་ གོས། སྐུ་
སྟོད་ གསེར་ མ། འགན་ སྦྱར། སྐུ་ འགག །སྐུ་ ཤམ། རྟེན་ ཁེབས། སོག་ཆས་ ལ།
ཝ་ནག་གི་དབུ་ཞྭ། གཡི་རྩག །བཟང་གོས་འབྲུག་མའི་ལབ་པ་ཤ་སྲམ་ཤན་ཅན།
སྐུ་ཆིངས་གློ་ཆ་ཚང་མ། བུ་ཧར་གྱི་ཆག་ལྷམ་ཇས་རྫོགས། མ་ཧཱཉྩི་ཡུག་ལྔ། ལིང་
ཡུག་ ལྔ། བཟང་ གོས་ གསེར་ མ་ ཡུག་ གསུམ། འཇམ་ གོས་ ཡུག་གཉིས། ལ་ ཐ་
- 291 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཡུག་ལྔ། རྒྱ་ཟམ་སྣ་ཚོགས་བཅུ། མགོ་སྣམ་བཟང་བ་གཉིས། བཟང་ཕྲུག་བུབས་
ལྔ། ཨ་ ཏི་ ཐ་ དམར་ གཅིག །ནམ་ མཐང་ གི་ ཕྱར་བ། གུང་ ལྤགས་གསུམ། གཡི་
གསུམ། སྲམ་གསུམ། གསའ་གསུམ། སྦེ་གསུམ། སྤྱང་གསུམ། ཝ་སུམ་ཅུ། གཟིག་
ལྤགས་ལྔ། སྟག་ལྤགས་གཅིག །བུ་ཧར་གྱི་ཀོ་བ་ལེགས་པ་གཉིས། སྒར་ཆས་ལ།
གཟིམས་གུར་སེང་ཐོད་མ་སྤུས་ལེགས་ཚོན་འཛོམ། སྟག་ཁོམ་ཆ་གཅིག ། སྟག་
གི་ཀོང་ཙེ་ཆ་གཅིག །བཞུགས་གདན་འབོལ་སུམ་ཆག་ཅན་གཅིག །ཡང་འབོལ་
རྐྱང་གཅིག །སྟག་གདན་ནར་མ་ གཅིག །གོས་ འབྲུག་མའི་ ཁ་གང་མ་གཅིག །
གོས་གསེར་མའི་གྲལ་གདན་ལེགས་པ་གཅིག །ཆིབས་སྒ་སྤུས་ལེགས་པ་ཆ་ཚང་།
དྲེལ་ སྒ་བཅའ་མ་སྟན་དང་བཅས་ཆ་བཅུ་གཉིས། མཛོ་སྒྲ་བཅའ་མ་ སྟན་དང་
བཅས་ ཆ་ ལྔ་ བཅུ་ ཐམ་པ། ཐབ་ ཆས་ ལ། དངུལ་ གྱི་ གསོལ་ཏིབ་ སྨྲས་ ལེགས་
གཅིག །གསོལ་བར་གསེར་མ། གླ་གོར་གྱི་གསོལ་སྡེར་དངུལ་ཤན་ཅན། མདུན་
ཅོག་བརྐོས་མ་ སྤུས་ལེགས། རག་ཟོ་གཅིག །སྐྱོགས་ ཁ་ སེར་ གཅིག ། ཟངས་
དཀར་གཅིག །ཁྲོ་ཕྱ་ལ་གཅིག །ལྕགས་ཆེན་གཅིག །བཟང་ཇ་ཀོང་པི་རྩེ་འཁོར་
དྲུག་ བཅོ་ ལྔ། ཆུང་ ཇུ་འཁོར་དྲུག་ བཅོ་ ལྔ། གཞུང་མ་ བཅོ་ལྔ། རྟ་ ཆིབས་ཆེན་
བཟང་བ་ལྔ། ཆིབས་རོལ་སུམ་ཅུ། ཆིབས་དྲེལ་ཨ་མདོ་གསུམ། བསྐེས་དྲེལ་བཅུ་
གཉིས། མཛོ་ཉེར་ལྔ། ཁལ་ཉེར་ལྔ། གསོལ་མཛོ་མ་ལྔ་བཅས་ཁྱོན་རྣམ་གྲངས་
ཟླ་བས་ལྷག་པའི་བརྒྱ་ཕྲག་དྲུག་གིས་མཚོན། གཞན་ཡང་ལུས་ལོངས་སྤྱོད། དུས་
གསུམ་དགེ་བའི་དགེ་བ་ཇི་སྙེད་ཡོད་པ་དེ་སྙེད་ཀུན་བཟང་མཆོད་པའི་སྤྲིན་དུ་
དམིགས་ཏེ། དེ་ཡང་ཇི་སྐད་དུ། བཟང་སྤྱོད་ལས། མཆོད་པ་གང་རྣམས་བླ་མེད་
རྒྱ་ཆེ་བ། །དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྤྱོད་ལ་དད་པའི་
ན
- 292 -



mA)
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །ཞེས་གསུངས་
པ་ལྟར་ལྷག་བསམ་རྣམ་པར་དག་པའི་ཡིད་ཀྱིས་འབུལ་ལམ་ཞུས་པ་ཡང་། སྤྱོད་
འཇུག་ ལས། བློ་ ཡི་ བླངས་ནས་ ཐུབ་ པ་ སྐྱེས་ ཀྱི་ མཆོག །སྲས་ དང་ བཅས་ པ་
རྣམས་ ལ་ བདག་འབུལ་ན། །ཡོན་གནས་དམ་ པ་ ཐུགས་ རྗེ་ ཅན་རྣམས་ ཀྱི། །
བདག་ལ་བརྩེར་དགོངས་བདག་གི་འདི་དག་བཞེས། ཞེས་པ་ལྟར། བདག་ཅག་
རྣམས་ལ་བརྩེ་བ་ཆེན་པོས་རྗེས་སུ་དགོངས་ཏེ་བཞེས་ནས་སླར་ཡང་ཞི་བར་
གཤེགས་པ་དེ་ཉིད་ཐར་ལམ་མཆོག་གི་ཞི་བ་ཆེན་པོའི་གོ་འཕང་ལས་ཕྱིར་མི་
ལྡོག་པའི་བདེན་ཚིག་རྡོ་རྗེའི་ལྗགས་བསྔོ་རིན་པོ་ཆེའི་རྒྱས་འདེབས་གནང་བའང་
ཅི་ནས་ཐུགས་ལ་འདོགས་པར་ཞུ་ཞུ། ཞེས་དང་། །
ཚད་མེད་པའི་བཀའ་དྲིན་ཅན་ས་སྐྱོང་ཁྲི་ཆེན་བླ་མ་བདེ་བར་གཤེགས་པ་དེ་
ཉིད་ཀྱི་ཐུགས་ དགོངས་རྫོགས་ པ་དང༌། ཞལ་བཞུགས་པ་རྣམས་སྐུ་ཚེ་མངའ་
ཐང་སྤེལ་འདུན་གྱིས་བསྔོ་སྨོན་བཀྲ་ཤིས་ཀྱིས་མཐའ་བརྟན་རྒྱས་པར་བསྒྲུབས།
ཉེར་དྲུག་ཉིན་ཡང་སྐུ་གདུང་དྲུང་དུ་ཀུན་རིག་ཆོ་ག་ལྷོ་སྒོ་བཅས་བགྱིས་ཤིང་སྔོན་
དུ་ཡང་ཞི་བར་གཤེགས་པ་དེ་ཉིད་ཀྱི་ཐུགས་རྒྱུད་ཀྱི་སྡིག་སྒྲིབ་སྦྱང་ཕྱིར་རྒྱལ་བ་
མི་འཁྲུགས་པའི་སྐུ་སྟོང༌། རྣམ་པར་སྣང་མཛད་ཀྱི་སྐུ་སྟོང༌། རྡོ་རྗེ་སེམས་དཔའི་
སྐུ་སྟོང༌། རིན་ཆེན་འབྱུང་ལྡན་གྱི་སྐུ་སྟོང་། སཱཙྪ་འབུམ་ཐེར། མི་འཁྲུགས་པའི་
གཟུངས། རྣམ་པར་སྣང་མཛད་ཀྱི་གཟུངས། རྡོ་རྗེ་སེམས་དཔའི་ཡི་གེ་བརྒྱ་པ།
ཐུགས་རྗེ་ཆེན་པོའི་ཡི་གེ་དྲུག་པ་བཅས་རྣམས་བྱེ་བ་རེ་རེ། བཀའ་འགྱུར་རིན་པོ་
ཆེ་ གསར་ བཞེངས། དེའང་ གདུགས་ བདུན་ ཚུན་ ལ་ གྲུབ་ པ་ དགོས་ཚུལ་ ཞལ་
བཞུགས་ཀྱི་སྦྱིན་བདག་ཆེན་པོ་ལྷ་སྲས་ལྕམ་དྲལ་གཉིས་ལ་སྙན་སྒྲོན་ཕུལ་བས་
- 293 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལེགས་པར་གྲུབ་པ་མཛད་སོང་བར་དེ་དག་གི་ཐུགས་རྗེ་བྱིན་རླབས་ལ་བརྟེན་
རིམ་གྱིས་མངོན་མཐོའི་ནང་ནས་མི་ལུས་དོན་ལྡན་ཞིག་ཨེ་ཐོབ་སྙམ་པ་ལས་
འཕྲལ་དུ་གདེང་ཁེལ་རང་ཞིག་མ་བྱུང་བས། ཆེན་པོའི་གོ་སར་བཞུགས་པ་རྣམས་
ནས་ཀྱང་ལས་འབྲས་ལ་བླང་དོར་མ་ནོར་བ་དང༌། ཁྱད་པར་བསྟན་པ་འཛིན་སྐྱོང་
སྐབས་བྱམས་དང་སྙིང་རྗེ་ཆེ་བ་དང༌། གཞན་གྱི་ནོར་རྫས་ལ་རློམ་སེམས་མེད་པ་
ཞིག་ངེས་པར་ཐུགས་བཞག་བརྟན་པོ་དགོས་པ་མཆིས། ལར་ས་དབང་ཁྲི་ཆེན་བླ་
མ་དེ་ཉིད་ལོ་གྲངས་ཁ་ཤས་བཞུགས་ན་རང་དང་ལྟོས་བཅས་ཀྱིས་གཙོས་བསྟན་
འགྲོ་ཕྱི་ནང་གང་དུའང་སྙིགས་དུས་སུ་མདོ་ཁམས་ཕྱོགས་ཀྱི་བསྟན་འཛིན་བཟང་
རབ་ཞིག་ཡོད་ངེས་འདུག་རུང༌། ལྕགས་རྟ་ལོ་གསར་གྱི་ཟླ་བ་གཉིས་པ་ཚུན་གྱི་
སྐུ་རིམ་དགོས་པ་རྣམས་གསེར་ཤོར་དང་། ཁྱད་པར་ངེད་རང་སྒ་སྟོད་ཡོད་སྐབས་
བང་ཆེན་རིམ་འོངས་རྣམས་ལ་གསོལ་སྨན་གྱི་འཕྲོད་བསྟེན་ཁོ་ན་སྐུ་རིམ་སོགས་
མཛད་ཅིང་། བཅོས་ཀྱི་རིགས་དང་ལྷག་ཏུ་འདི་ལོར་རྐྱེན་གེགས་ཆེ་སྟབས་སྐུ་
ལུས་ལ་གཏར་ག་སྔ་ཕྱི་གང་དུའང་མི་འཐད་ཅིང་། དཔལ་སྤུངས་དཔོན་པོ་བསམ་
གཏན་གྱི་གསོལ་སྨན་གཙོར་བསྟེན་པ་དང༌། དེའི་རོགས་ལྡན་དུ་འཚོ་བྱེད་ལྷ་
འཕེལ་བསྟེན་ན་ལེགས་ཚུལ། ངེད་རང་ཡང་མགྱོགས་མྱུར་གྱིས་འོང་རུང་ས་ཐག་
རིང་སྟབས་དེ་བར་ལྷོའི་ཀརྨ་ལྷ་སྟེང་ནས་སི་ཏུ་རིན་པོ་ཆེ་གདན་འདྲེན་བཏང་
དགོས་ཚུལ། ས་དབང་སྐུ་མཆེད་ཁག་ལའང་སྙུང་གཞིའི་བབ་སྙན་སྒྲོན་ཕུལ་ན་
ལེགས་ཚུལ་སོགས། གཙོ་བོར་སྦྱིན་བདག་ཆེན་པོ་དང་། ལས་བྱེད་པ་བླ་མ་དགེ་
འདུན་བཅས་ལ་ཞུ་ཡིག་རིམ་ཅན་དུ་ནན་ཆགས་ཕུལ་རུང་ལར་ཆོས་རྒྱལ་དེ་ཉིད་
མེ་མོ་ལུག་ལོར་ལྷུན་གྲུབ་སྟེང་གི་གསེར་ཁྲིར་མངའ་གསོལ་བ་ནས་བཟུང་ས་ཕོ་
- 294 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འབྲུག་གི་བར་དུ་བསྟན་འགྲོ་ཕྱི་ནང་གང་དུའང་ལུགས་གཉིས་ཀྱི་གནང་སྒོའི་
བཀའ་དྲིན་བསམ་ལས་འདས་པ་འགྲན་བྲལ་ཞིག་བྱུང་མོད། དེ་ཕྱིན་ཆད་ཕྱི་ནང་
གང་དུའང་མཛད་ཁྱབ་གང་ཅི་ནས་ཅུང་ཟད་ཞན་པ་ཞིག་གི་སྐུ་ཚེ་ལས་དབང་
གིས་གེགས་ཆག་ཇི་ལྟར་ཡིན་ནམ་འོན་ཏེ་སྔོན་ལས་སྟོབས་ཀྱིས་ཕྱི་ནང་གསང་
གསུམ་གྱི་བར་ཆད་སྟོབས་ཆེ་བ་ཇི་ལྟར་ཡིན་རུང་དཀོན་མཆོག་གསུམ་གྱི་ལུང་
ལའང་ཐུགས་ཡིད་ཆེས་དཀའ་བ་དང་། ཤེས་ལྡན་བསམ་ཡོད་རྣམས་ཀྱང་རིང་དུ་
དོར་བའི་སྐབས་དེར་འཚོ་བྱེད་ཤེས་ཡོད་གང་གི་དབང་དུ་མ་སོང་བར་ལས་ཀྱིས་
དེད་ཚེ་ངན་པའི་ཤུགས་ཀྱི་དབང་དུ་སོང་ནས་ཐོག་མར་ཕྱག་དང་དེ་རྒྱབ་ཞབས་
ལ་གཏར་ག་བྱས་པས་ཚ་བབས་ཀྱི་བསྙུང་གཞི་ནང་དུ་ཐིམ་ཞིང༌། ཁྱད་པར་
གཉན་ རིགས་ཡོ་མོ་འདྲ་བ་ཞིག་དང་བསྡོངས་ནས་ཐུགས་སུན་ཤིན་ཏུ་ཆེ་བ་
བཅས་ཞིང་ཁམས་སུ་ཕེབས་པར་མ་ཟད། ཞིང་དུ་ཕེབས་འཕྲལ་དུའང་ལྷུན་གྲུབ་
སྟེང་གི་མཚུངས་བྲལ་རྡོ་རྗེ་འཛིན་པའི་དགེ་སློང་ཁ་ཤས་ཀྱིས་རྒྱུད་སྡེ་དང་མཐུན་
པའི་ཐུགས་དམ་གསོལ་འདེབས་ཞིག་ཀྱང་མ་གྲུབ་པ་དང༌། ཞག་གསུམ་སྟེང་
དུའང་ཡུལ་དེ་དག་དང་ཉེ་བའི་བླ་ཆེན་ཞིག་ཀྱང་ཕེབས་སྐབས་མ་མཆི་ཤིང༌།
ཞག་ལྔའི་སྟེང་དུ་མཚུངས་བྲལ་ཀུ་ས་ལི་པ་དཔལ་སྤུངས་དཔོན་རིན་པོ་ཆེ་ཀརྨ་
ངེས་ལེགས་བསྟན་འཛིན་དང༌། འཛམ་ཐོག་སྒར་འཛིན་ལ་དྭགས་བླ་མ་དགེ་བའི་
བཤེས་གཉེན་དམ་པ་བསོད་ནམས་བློ་གྲོས་བཅས་ནས་འཇིག་རྟེན་མིག་མཛེས་
སུ་ཐུགས་དམ་གསལ་འདེབས་དང་སྐུ་གདུང་ཆས་བཅས་སོགས་སྦྱིན་བདག་ཆེན་
པོའི་དགོངས་པ་ལྟར་བསྒྲུབས་འདུག །ཞུ་ཆེན་ཚུལ་ཁྲིམས་རིན་ཆེན་ཡང་ལྡན་
ནས་དེ་རྒྱབ་ཙམ་ལས་ཕེབས་མ་གྲུབ་པ་འདྲ། གང་ལྟར་ངེད་ཀྱང་ས་ཐག་རིང་བ་
- 295 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དང༌། སི་ཏུ་རིན་པོ་ཆེ་གདན་ཞུས་འགྲོ་མི་རྣམས་ཀྱང་འགྱངས་པ་དང་། སྐུ་མཆེད་
སེར་སྐྱ་གཉིས་པོ་དང་ཡང་ཞིང་དུ་མ་བྱོན་གོང་ཞལ་འཛོམ་མ་བྱུང་ཞིང་། ཕུགས་
སུ་ཞབས་བརྟན་གྱི་བཟློག་པ་ཅི་ལ་ཡོད་རུང་། འཕྲལ་རྐྱེན་ཟློག་བྱེད་ཞབས་
བརྟན་ སྐུ་ རིམ་ སྟོབས་ ཆེན་ ཡང་ མ་ གྲུབ་ པ་ བཅས། སྟོད་ སྨད་ བར་ གསུམ་
གང་དུའང་འཇིག་རྟེན་མིག་ལམ་དང་རྣ་ལམ་གང་ས་ནས་མི་སྙན་པ་ཞིག་གི་
གཏམ་དོན་གང་ཅིར་མེད་པའི་ རང་གཞན་ལྟོས་ཚད་ཐམས་ཅད་བསམ་པ་མི་
རྫོགས་པ་བཅས་བྱ་ཐབས་ཤིན་ཏུ་ཟད་ངེས་པ་ཞིག་བྱུང་བ། ངེད་བོད་པའི་གཏམ་
དཔེར་འགྱོད་པ་རྟ་ཡིས་མི་ཟིན། རྒྱུག་མི་བོང་བུ་ཡང་མི་འབྱོར་ཟེར་བ་ལྟར་དོན་
ལ་གྲུབ་པར་གྱུར། འོན་ཀྱང་ཁྲི་ཆེན་བླ་མ་བདེ་བར་གཤེགས་པ་དང་ས་སྐྱོང་
དབང་མོ་བཅས་ལ་ལར་ཁམས་ཕྱོགས་ཀྱི་དགེ་སྒྲུབ་བཏང་ལུགས་གཞན་དང་མི་
འདྲ་བར་བཟང་ཞིང༌། ཁྱད་པར་སྡེ་དགེ་སྐུ་ཞལ་བཞུགས་སེར་སྐྱ་ནས་དགོངས་
རྫོགས་ནི་རྣམ་ཐོས་བུའི་བང་མཛོད་དབང་སྒྱུར་བ་ལྟ་བུའི་མཛད་པ་ངོ་མཚར་ཆེ་
བ་བྱུང་སོང་། དཔལ་ཡུལ་རྣམ་རྒྱལ་གླིང་གི་བླ་མ་པདྨ་ནོར་བུ་དང༌། ཀ་ཐོག་རྒྱལ་
སྲས་ཞིང་སྐྱོང་མགོན་པོ་བཅས་ཕེབས་བྱུང་བར། ངེད་རང་ནས་ཀྱང་ཆོས་འབྲེལ་
རེ་དང་ཞབས་ཏོག་འབུལ་བ་བསྙེན་བཀུར་ཟབ་རྒྱས་ཕུལ། གཞན་ཡང་ངོར་པའི་
ཆོས་རྗེ་ ཁག་ལའང་རྗེས་གནང་ཞབས་ཏོག་གནང་སྟེར་སོགས་འོས་བབས་སུ་
ཕུལ། རྒྱལ་བ་ཀརྨ་པ་ཡོངས་འཛིན་དམ་པ་དང་སི་ཏུ་སྤྲུལ་སྐུ་བཅས་ལ་སྡེ་དགེ་ཕོ་
བྲང་རང་དུ་མཇལ་དར་བཏང་ཞིང་། ངེད་ཀྱི་ཁང་བུར་ཕེབས་བགྲོད་དཀའ་བ་
བཅས་བཀྲ་ཤིས་ལྟེམ་དུ་ཕེབས་དགོས་པའི་ཞར་བྱུང་དུ་རྡོ་ཁོ་ལྷ་ཁང་ལ་མེ་ཏོག་
འཐོར་ ཙམ་ཞིག་བཀའ་དྲིན་ཆེ་དགོས་ཚུལ་ཞུས། བརྒྱད་པའི་ཚེས་ཉེར་དགུའི་
- 296 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཉིན་ཉི་མ་མེ་བཞིའི་འགྲུབ་སྦྱོར་གྱི་སྔ་དྲོ་པར་དཔོན་ཚུལ་ཁྲིམས་རབ་བརྟན་གྱི་ཇོ་
ཇོ་གུ་རུ་འཕིས་སྔོན་ནས་གཟའ་གྲིབ་ལྟ་བུས་ན་གིན་ཡོད་པར་ཁོ་རང་ལས་བསོད་
ཆེ་བའི་དབང་རིམ་གྲོ་དཔག་མེད་བྱུང་སོང་མུས་ཚེའི་འདུ་བྱེད་བཏང་བའི་ཕོ་
འདེབས་སུ་འོང་དགོས་ཚུལ་ལྟར་ཞར་དུ་གྲྭ་ཁང་ལ་སོང་སྟེ་ཀུན་རིག་དབང་ཁྲུས་
ཆོག་ འཕོ་འདེབས་ བཅས་ བགྱིས་ འཕྲལ། མགོན་ ཁང་ དུ་ སོང་ནས་ དམ་རྫས་
གཏོར་མ་སྙན་དར་ སྤྱན་ གཟིགས་རྒྱས་ པར་ ཕུལ་ཏེ་གཏོར་བསྔོ་ཕྲིན་བཅོལ་
བཤགས་པ་བཟབས་པར་བགྱིས་ནས། ངེད་རང་སྒ་སྟོད་ལུང་ནས་ཕྱིར་བདེ་བར་
འབྱོར་བའི་སྔ་བཅོལ་ལེགས་པ་དང༌། ད་ཇུས་ཞུ་བའི་གཏང་རག །ཁྱད་པར་ཆུ་
སྤྲེལ་ལོར་ཉི་མ་དབུས་ཀྱི་ཕྱོགས་སུ་རྣམ་པར་དཀར་བའི་དོན་མུ་ལྟར་བསྒྲུབ་ཏུ་
སོང་ན་ལེགས་ལམ་ཇི་ལྟར་འོང་གི་ལུང་བསྟན་ཞུས་པས་ཡིད་ལ་ཡོད་པའི་རེ་བ་
ཚུལ་བཞིན་འགྲུབ་བོ་ཞེས་ལུང་གསལ་བར་ཕེབས། དེའི་ཞར་དུ་སྡེ་དགེ་ལྕམ་
སྲིང་གཉིས་ཀྱིས་སྔོན་དུ་ཉེར་བརྒྱད་ཉིན་མགོན་པོའི་རྗེས་གནང་ཞིག་དགོས་ཚུལ་
གསུངས་པ་དང༌། ངེད་རང་མགོན་ཁང་དུ་འགྲོ་འདུན་ཡོད་པ་སྟབས་འགྲིགས་
ཤིག་བྱུང་ བར་ བརྟེན་ ལྕམ་དྲལ་ ལྷ་ བརྒྱད་ ཀྱི་ རྗེས་གནང་བཀའ་བསྒོ་བཅས་
ལེགས་པར་ཕུལ། ཨ་གཉན་དམ་པའི་ཐུགས་དམ་རྟེན་གྱི་མགོན་པོ་གཙོ་བོར་
བཞུགས་པའི་མགོན་ཁང་གསར་པའི་ནང་དུའང་སྙན་དར་སྤྱན་གཟིགས་གོང་
བཞིན་ཕུལ། ཐ་སྐར་ཟླ་བའི་ཚེས་གཅིག་ཉིན་ཀརྨ་མཁན་སློབ་རྡོ་ཁོ་ལྷ་ཁང་དུ་
གདན་དྲངས་ནས་རྒྱལ་ཁམས་ཡོངས་ལ་གཟིགས་པ་ཆེན་པོས་མེ་ཏོག་འཐོར་བ་
དང་སྨོན་ལམ་ལེགས་པར་མཛད། ངེད་ཀྱིས་མཛོད་པ་ལྷུན་གྲུབ་བསྟན་འཛིན་
ཅན་བཏང་ སྟེ་མཁན་སློབ་སྦྲགས་ པར་ བཀྲས་དར། གསེར་ སྲང་གང་། དངུལ་
- 297 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྲང་ལྔ་བཅུ། དར་གོས་རས་གསུམ། གཅན་གཟན། རྟ་དྲེའུ་བཅས་རྣམ་གྲངས་ཉི་
ཤུས་ལྷག་པ་དང༌། ཞབས་ཀྱི་སྐུ་དྲུང་རྣམས་ལའང་འོས་བབ་གྱི་སྲི་ཞུ་བགྱིས།
ཚེས་གཉིས་ཉིན་དམིགས་ཡུལ་གུ་རུ་འཕིས་ཀྱི་ཞག་གསུམ་ལམ་སྟོན་དུ་གཙུག་
ལག་ཁང་གི་ཚོགས་དབུར་སོང་། ཚུལ་ཁྲིམས་རབ་བརྟན་སེར་སྐྱས་འབུལ་བར་
ཁ་བཏགས གསེར་སྲང་གང༌། དངུལ་སྲང་ལྔ་བཅུ། གོས་ཆེན། མགོ་སྣམ། ཕྲུག །
དར་ རས། གཅན་ གཟན་ རིགས། རྟ་དྲེའུ མཛོ་ ཕོ་མོ། འབྲི་ གཡག །ཐབ་ཆས་
འཁོར་ བཅས་རྣམ་ གྲངས་ ཕོན་ ཆེ་བ་སྟེར་ བྱུང་ བ་ དགེ་ཚོགས་ གོང་ འཕེལ་དུ་
བསྔོས། ཚེས་གསུམ་ཉིན་ནོར་འཛིན་དཔལ་མོ་ཚེ་རིང་ལགས་དེ་ཉིད་ཀྱི་བདུན་
མཚམས་གསུམ་པའི་སྟེང་དུ་ལྷུན་གྲུབ་སྟེང་གི་འདུས་ཚོགས་དབུས་སུ་ཁོ་བོ་ཡང་
འོང་དགོས་ཚུལ་བཀའ་ཤོག་ཕེབས་བྱུང་དོན་ལྟར་སོང་ཞིང་། འདས་མོ་དེ་ཉིད་
མྱུར་དུ་བྱང་ཆུབ་ཐོབ་མིན་དང་དེ་ལ་ཕན་བྱེད་དགེ་སྒྲུབ་ཇི་ལྟར་བྱས་ན་ལེགས་
ཚུལ་ཕེབས་པར། སྦྱིན་བདག་ཆེན་པོའི་སྐུ་ངོ་ལ་བརྟེན་པའི་སྐུའི་སྐྱེ་བ་མིའི་ལུས་
ཐོབ་ཚུལ་ཞུས་རུང་མི་ཆོས་བླ་མ་ལྟ་བུར་འགྲོ་འདུག་པ་བཅས་མཆོག་གསུམ་ལ་
གསོལ་བ་བཏབ་པའི་དོན་འབྲས་འདི་ལྟར་ཕུལ། ལགས། སྔོན་དུ་འདས་མོ་དེ་
ཉིད་ལ་གནས་སྤོར་གྱི་ཐབས་དགེ་སྒྲུབ་ཇི་ལྟར་དགོས་ཐོ་ཆུང་ཕུལ་ཡོད་པ་རྣམས་
གྲུབ་པར་མཛད་ཕྱིན། རྣམ་དཀར་དགེ་ཚོགས་དེ་དག་རྩེ་གཅིག་ཏུ་འབད་པའི་
མཐུས་དགའ་ལྡན་གྱི་ལྷའི་རིགས་སུ་སྐྱེ་བ་དང༌། དེ་ནས་འཕོས་ཏེ་ཆོས་ལྡན་གྱི་
ཡུལ་དུ་མི་ལུས་རྣམ་པར་དག་པ་ཞིག་ཐོབ་པ་གདོན་མི་ཟ་ཞིང་། ལུས་རྟེན་དེ་ཉིད་
ཐོབ་ནས་ལས་ཇི་ལྟར་བསགས་རྟེན་དེ་ཉིད་རང་ལ་རག་ལུས་པར་གྱུར། ཞེས་
པའི་ཐོ་ཚར་ཕུལ། ཕྱག་མཛོད་པ་དབུས་གཙང་ལ་མང་འགྱེད་རྟེན་ཇ་ཡོད་རིགས་
- 298 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རྣམས་མཁར་མདོར་ཆར་ཆུ་དཀོན་སྐབས་ཀྱིས་འབྲི་ཆུའི་ཕ་རོལ་ཁང་པ་གང་
འབན་ཞིག་ཏུ་བསྐྱལ་བར་བཏང་། ཚེས་བཞིའི་ཉིན་སྡེ་དགེ་བླ་བྲང་གི་གསོལ་
ཐབ་སྟེང་འོག་དང་གཉེར་ཁང་སྟེང་འོག་ཏུ་བུམ་གཏེར་བསྒྲུབས་ཡོད་པ་རྣམས་
འཇུག་ པར་ སོང་། རོགས་ལྡན་མངའ་ རིས་ བླ་མ་བསོད་ནམས་བློ་གྲོས་ ཀྱིས་
མཛད། གཟིམས་ཁང་ནུབ་ཕྱོགས་ཀྱི་གྱང་གསར་བརྡུང་གདེང་ཁེལ་མ་བྱུང་འདུག་
པའི་གསར་བརྡུང་དགོས་མིན་བརྟག་དཔྱད་བྱས་པར། གསར་བཞེངས་དགོས་པ་
དང༌། སྔོན་དུ་བརྡུངས་པ་འདི་ལོ་བཤིག་བཀྲལ་བྱས་ན་དགའ་འདུག་པར་རྐྱེན་
སེལ་རིམ་གྲོ་དང༌། བགེགས་བསྐྲད་སོགས་བྱས་ཤིང༌། ཕོ་བྲང་ཆེན་པོ་དངོས་
གཞི་ནི་ཆོས་རྒྱལ་ཁྲི་ཆེན་ཞིང་ཕེབས་པའི་མཛད་སྒོ་ཕུལ་དུ་བྱུང་གཤིས་སྲ་བརྟན་
སྒྲོས་ལེགས་ཀྱིས་མདོ་ཁམས་ཕྱོགས་ན་འགྲན་བྲལ་དུ་ཡོད་སྙམ་པ་ཞིག་གིས་
རྒྱལ་བརྒྱུད་རིམ་བྱོན་རྣམས་ལའང་བཞག་པ་བཀའ་དྲིན་འཁོར་ཐབས་མ་མཆིས་
པ་བྱུང་འདུག །སྟོད་སྨད་ཀྱི་འགྲུལ་པ་རྫོང་བརྡ་གང་དགོས་རྣམས་ཀྱི་བྲེལ་བ་
བཅད། དཔལ་ཡུལ་རྣམ་རྒྱལ་གླིང་གི་བླ་མ་པདྨ་ནོར་བུ་ཞེས་པ་རྙིངམའི་ རིག་
འཛིན་བགྲེས་པོ་བཟང་རབ་ཞིག་འདུག་པ་རྡོ་ཁོ་ལྕང་ལོ་ཅན་གྱི་ལྷ་ཁང་དུ་མེ་ཏོག་
འཐོར་ཞིང་བོད་དང་བོད་ཆེན་ཡོངས་ལ་བདེ་སྐྱིད་འབྱུང་ཕྱིར་དམིགས་པའི་གུ་རུ་
རིན་པོ་ཆེར་གསོལ་འདེབས་བསམ་པ་ལྷུན་གྲུབ་ཚར་གསུམ་མཛད་དགོས་ཚུལ་
ཞུས་ནས་བསྙེན་བཀུར་བསྐྱར་དུ་འབད། སྡེ་དགེ་གཉེར་པ་རྒྱ་དཔོན་བུ་བློ་གྲོས་
བརྟན་པ་བཀྲ་ཤིས་རྒྱ་མཚོ་སྤུན་སེར་སྐྱས་གྲྭ་ཁང་དུ་བོས་ཤིང༌། ཚེ་དཔག་མེད།
ཀུན་རིག །ཕྱག་རྡོར། ཚེ་དབང་ལྕགས་སྡོང་བཅས་བགྱིས་པས། ངོས་ལ་བསྙེན་
བཀུར་དང་འབུལ་བར་ཁ་བཏགས། གསེར་སྲང་གང༌། དངུལ་རྡེའུ་ཚད་གཅིག །
- 299 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དར་གོས་རས་གསུམ། གཅན་གཟན་གྱི་རིགས། ཇ་འཁོར་དྲུག་གཅིག མར་རྡོ།
རྟ་དྲེལུ། མཛོ་གཡག་བཅས་དང༌། སྔ་ཕྱི་གང་དུའང་ཉམས་ལ་ཕན་པ་བྱུང་བར་
བསྔོ་བ་རྒྱས་པ་དང་དད་རྟེན་བཟབས་པར་ཕུལ། ཡེ་ན་གྲྭ་མང་གི་གཙུག་ལག་
ཁང་དུ་བཞག་ རྒྱུ་ ངེད་ རང་ གི་ སྣང་བརྙན་ཞིག་དད་རྟེན་དུ་དགོས་ཚུལ་ ལྟར་
གཟུངས་གཞུག་རབ་གནས་དང་བཅས་པས་བསམ་པ་བསྐངས། ཐ་སྐར་ཟླ་བའི་
ཚེས་བཅུ་གསུམ་གཟའ་ཟླ་བ་སྐར་མ་ནམ་གྲུ་འཛོམ་ཉིན་གྲུབ་ཆེན་བརྒྱད་ཅུའི་ཐང་
་སྐུ་གསར་བཞེངས་ཀྱི་གཙོ་བོ་རྣམས་ཀྱི་སྤྱན་དབྱེའི་དགའ་སྟོན་དང་ཡོན་འབུལ་
རྒྱས་པར་ཕུལ། བཅུ་བཞིའི་ཉིན་མེ་རླུང་སྟོབས་ལྡན་གྱི་འཕྲོད་སྦྱོར་འདུག་པར་སྔ་
དྲོའི་ཆར་ངེད་རང་བླ་བྲང་ཕན་བདེ་གླིང་གི་གསོལ་ཐབ་ཏུ་ཛམྦྷ་ལའི་བུམ་གཏེར་
བཞག །ཕྱི་དྲོ་མགོན་ཁང་ཆེན་མོར་སོང་སྟེ་ཆོས་སྲུང་དམ་ཅན་རྒྱ་མཚོའི་ཚོགས་ཀྱི་
ཕྲིན་ལས་དྲག་ཏུ་བསྐུལ་ཞིང་སྡེ་དགེ་ཕོ་བྲང་གི་མངའ་ཞབས་བཅས་ཀྱི་ཚོང་པ་
རྣམས་མདོར་བཏེག་ན་དོན་འགྲུབ་མིན་གྱི་ལུང་ཞུས་པར། འགྲོན་པོ་ཟླ་བ་བཅུ་
གཅིག་པའི་ཚེས་མགོར་སོང་ན་དོན་གྲུབ་པ་ཤར་བ་དང་། དེ་ཉིན་རྟེན་འབྲེལ་
ལེགས་རབ་ཞིག་བྱུང་བ་སྡེ་ལྕགས་བར་དུ་ལེགས་མཐུན་གྱི་བསྟན་འགྲོའི་བདེ་
ཐབས་འོང་བ་ཞིག་ཀྱང་ཤར་བའི་ངོས་ནས་ལྕགས་མདུད་དུ་དཔལ་མགོན་སྐུ་
མཆེད་ལ་ཞུ་ཡིག་ཀྱང་ཆེད་བརྫངས་བྱས། སྐབས་དེར་ངོས་ནས་ཀྱང་བཀའ་དྲིན་
མཚུངས་ཟླ་མེད་པའི་ཁྲི་ཆེན་བླ་མ་བདེ་བར་གཤེགས་པ་དེ་ཉིད་ ཀྱི་དགོངས་
རྫོགས་ཞལ་འདེབས་སུ་ཁ་བཏགས། དངུལ་སྲང་བརྒྱ་ཐམ་པ། གོས་ཆེན། དར་
རས། གཅན་གཟན་རིགས། རྟ་དྲེའུ་བདུན། མཛོ་ ལྔ་བཅས་དང༌། ལྷ་སྲས་མིང་
སྲིང་ སྐུ་ཞབས་ སུའང་ སྒ་སྟོད་ནས་ ཕྱིར་ འབྱོར་ པའི་ མཇལ་ དར་ ཁ་ བཏགས།
- 300 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གསེར་ཞོ་ ལྔ་བཅུ་ ཐམ་པ། གོས་ཆེན། དར། ལིང༌། རྒྱ་ རས་དཀར་དམར མགོ་
སྣམ། ཕྲུག །སྤུ་ ཧར། གཅན་ གཟན་ རིགས། རྟ་ དྲེའུ་ གསུམ་ བཅས་ དང༌ ། བླ་
མཆན་དང་ཕྱག་མཛོད་ཟུང་ནས་ཀྱང་རྣམ་གྲངས་ཁ་ཤས་ཕུལ། བཀྲ་ཤིས་ལྟེམ་དུ་
དཔོན་ མོ་ ཞིང་ ཕེབས་ པའི་ དགོངས་ རྫོགས་ ཞལ་ འདེབས་ སུའང་ ཁ་ བཏགས།
དངུལ་སྲང་ བརྒྱ་ ཐམ་ པ། གོས་ཆེན། དར་ རས། གཅན་གཟན་ རིགས། རྟ་དྲེའུ་
བདུན། མཛོ་ལྔ་བཅས། སྒ་སྟོད་ནས་ཕྱིར་འབྱོར་བའི་མཇལ་དར་ལ་ཁ་བཏགས།
གསེར་ཞོ་ལྔ་བཅུ་ ཐམ་པ། གོས་ཆེན། དར་ ལིང༌། རྒྱ་ རས་དཀར་དམར། མགོ་
སྣམ། ཕྲུག །སྤུ་ ཧར། གཅན་ གཟན་ རིགས། རྟ་ དྲེའུ་ གསུམ་ བཅས་ དང༌ ། བླ་
མཆན་ཕྱག་མཛོད་ནས་ཀྱང་རྣམ་གྲངས་ཁ་ཤས་ཕུལ། ཟླ་བ་དེ་ཉིད་ཀྱི་ཉེར་ལྔའི་
ཉིན་ནོར་འཛིན་དཔལ་མོ་དེ་ཉིད་གྱི་དགུང་ཞག་ཚོགས་རྒྱུར་ངེད་རང་སོང་སྟེ་བཀྲ་
ཤིས་ལྟེམ་དུ་ཆོ་ག་ཉིན་བདུན་གྱི་བར་བགྱིས། ཟླ་བ་བཅུ་པའི་ཚེས་གཅིག་ཉིན་
བྱང་བཞུ་གནས་སྤོར་བསྔོ་སྨོན་བཀྲ་ཤིས་མཐའ་བརྟན་བཅས་ལེགས་པར་ཞུས།
ས་དབང་ཆོས་རྒྱལ་ཆེན་པོ་ཡབ་སྲས་ནས་བླ་ཆེན་རྣམས་དང་འདུས་པ་རྒྱ་མཚོའི་
ཚོགས་ལ་བསྙེན་བཀུར་འབུལ་བ་གྲལ་འགྱེད་དཔག་ཏུ་མེད་པ་དང༌། ངོས་ལའང་
དངོས་པོའི་ཚོགས་འདི་བཞིན་དུ་སྩལ་ཏེ། ༧ཚེ་རབས་གཏན་གྱི་སྐྱབས་གཅིག་
ནམ་ཡང་བསླུ་བ་མེད་པ་རབ་འབྱམས་དཀྱིལ་འཁོར་རྒྱ་མཚོའི་ཁྱབ་བདག་མཁན་
ཆེན་རྡོ་རྗེ་འཆང་དབང་མཆོག་གི་ཞབས་པད་དགོས་འདོད་འབྱུང་བའི་ཡིད་བཞིན་
ནོར་བུ་མཆོག་གི་བ་གམ་དམ་པའི་དྲུང་དུ། སྒོ་གསུམ་གུས་པ་ཆེན་ པོས་ སོར་
བཅུའི་ཐལ་མོ་སྤྱི་བོར་སྦྱར་ཏེ་ཞུ་བ། དེ་ཡང་རྣམ་འདྲེན་པད་དཀར་འཛིན་པའི་
གདུལ་ཞིང་དུ་གྱུར་པ། གངས་ཅན་གྱི་ལྗོངས་འདི་རུ་སངས་རྒྱས་ཀྱི་བསྟན་པ་རིན་
- 301 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
པོ་ཆེ་ལ་འཛིན་སྐྱོང་སྤེལ་གསུམ་གནང་བའི་མཁས་ཤིང་གྲུབ་པ་བརྙེས་པའི་སྐྱེས་
ཆེན་དམ་པ་དག་གྲུབ་མཐའ་རིས་སུ་མ་ཆད་པར་བྱོན་པའི་ནང་ནས་ཆེས་ཁྱད་
པར་དུ་མའི་སྒོ་ནས་འཕགས་པ་རྒྱལ་བ་ཉིད་ཀྱིས་མདོ་སྔགས་དུ་མ་ནས་ལུང་
བསྟན་པའི་སྐྱེས་བུ་ཆེན་པོ། མཚན་བརྗོད་པར་དཀའ་བ་དཔལ་གྲུབ་པའི་དབང་
ཕྱུག་རྡོ་རྗེ་འཆང་ཀུན་དགའ་བཟང་པོ་ཞེས་མཚན་སྙན་སྲིད་པ་གསུམ་ན་ལྷའི་རྔ་
བོ་ཆེ་ལྟར་གྲགས་པ་དེ་ཉིད་ཀྱི་ཆོས་ཁྲི་ཆེན་པོར་མངའ་གསོལ་བའི་མཁན་རབས་
རྣམས་མིའི་ཚུལ་འཛིན་ཙམ་ལས་དོན་ཐམས་ཅད་མཁྱེན་པ་ལོགས་སུ་ག་ལ་ཡོད་
ཅིང་འགྲོ་བ་སྤྱི་དང་བྱེ་བྲག་རྣམས་ལ་སྐུ་དྲིན་གཅིག་ལས་གཅིག་ཆེ་ཤ་སྟག་
ལགས་རུང༌། དེ་དག་ལས་ཀྱང་ཁྱད་དུ་འཕགས་པ་རྣམ་འདྲེན་དམ་པ་ཉིད་ནི་ཕྲན་
རྣམས་ཀྱི་མེ་ཏོག་ཕོག་པའི་ལྷ་སྐལ་འདི་ཕྱི་ཀུན་གྱི་མགོན་དུ་བསམ་བཞིན་སྐྱེ་བ་
བཞེས་པ་གདོན་མི་ཟ་བའི་སྐུ་དྲིན་ནམ་ཡང་གཞལ་དུ་ཅི་ཞིག་ལགས་པ་དང༌།
ལྷག་པར་འདི་ལོ་ཕྲན་ཚོར་མི་འདོད་པའི་རྐྱེན་ཐོག་བབ་འདི་བཞིན་ལ་འདྲེན་
མཆོག་བསླུ་བ་མེད་པ་གང་གི་ཐུགས་བརྩེ་བ་ཆེན་པོས་རྗེས་སུ་བཟུང་བའི་ལྕམ་དེ་
ཉིད་བཞུགས་པའི་རིང་ལ་གསང་ཆེན་རྡོ་རྗེ་ཐེག་པའི་དཀྱིལ་འཁོར་མཐའ་དག་གི་
སྒོ་ ནས་ རྫོགས་ སྨིན་ སྦྱངས་ གསུམ་ གྱིས་ རྒྱུད་ དག་ པར་ མཛད་ པ་ དང་། ལུས་
སེམས་བྲལ་མ་ཐག་བདེ་ལྡན་ཞིང་གི་མགོན་པོའི་གོ་འཕང་མཆོག་ལ་བཀྲི་བར་
གནང་བ་མ་ཟད། སླར་ཡང་དམིགས་ཡུལ་དེ་ཉིད་མངོན་མཐོ་དང་ངེས་ལེགས་ཀྱི་
ལམ་ནས་ནམ་ཡང་མི་ལྟུང་ཕྱིར་གསུང་ཆོག་དང་བསྔོ་སྨོན་རྣམ་པར་དག་པས་
ཡང་ཡང་རྒྱས་འདེབས་མཛད་པས། སྤྱིར་འདུས་བྱས་ཀྱི་ཕུང་པོ་རྟག་པར་མ་གྱུར་
ཚེ་འདི་ལྟ་བུའི་བསོད་ནམས་ནི་བསམ་པའི་ཡུལ་ལས་འདས་ཤིང་། ཕྲན་རྣམས་
- 302 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལའང་དཔོན་མོ་དེ་ཉིད་མ་གྲོངས་པ་ཙམ་གྱི་དགའ་བ་ཐོབ་ལགས་ཤིང༌། ཐོག་
མཐའ་བར་གསུམ་དུ་བརྩེ་ཆེན་མཆོག་ནས་གཟིགས་པའི་སྐུ་དྲིན་ལ་གཞལ་ན་
སྟོང་གསུམ་འཇིག་རྟེན་གྱི་ཁམས་ཐམས་ཅད་རིན་པོ་ཆེ་སྣ་བདུན་གྱི་བཀང་ནས་
ཕུལ་རུང་སྐུ་དྲིན་གྱི་ཆ་ཤས་ཙམ་གཞལ་བར་ག་ལ་ནུས་པ་དང༌། ཕུལ་རྒྱུའི་དངོས་
ཚོགས་ཀྱང་ཤིན་ཏུ་ཕྲ་ནའང་རྣམ་པ་ཀུན་བཟང་མཆོད་པའི་རྗེས་འགྲོར་དམིགས་
ཏེ་མཎྜལ་མཚོན་བྱེད་ཀྱི་ཐོག་མར་ལྷ་རྫས་ཟླ་བའི་མདངས་ལྡན་སྲིད་ན་རིང་བ་ལྔ།
མ་ཧཱཉྩ་ཡུག་ལྔ། ལིང་ཡུག་ལྔ། ཤུག་ཚར་ཡུག་ལྔ། བཟང་གོས་གསེར་ལྡན་ཡུག་
གཉིས། འཇ མ་ གོས་ ཡུག་ གཉིས། ཟམ་ ཡུག་ སྣ་ ཚོགས་ བཅུ། ལ་ ཡུག་ གསུམ།
མགོ་ སྣམ་བུབས་ གཉིས། སྤཊུ་བུབས། ཕྲུག་བུབས་ ལྔ། ཐེར་ མ་བུབས། བལ་
རས་ ཁྲ་ བོ་གཅིག ། ཝ་ད་ ཁྲ་བོ་གཅིག །ཡང་ རས་ ཕྱིར་ ཁྲ་བོ་གཅིག །གནམ་
མཐོང་ཕྱར་བ་གཅིག ། ལྷོ་རས་ཡུག་གཅིག །གསེར་སྲང་བཅུ། དངུལ་སྲང་བརྒྱ།
ཝ་ ལྤགས་ བཅུ། སྦེ་ གཉིས། སྲམ་ གསུམ། གསའ་ གཉིས། གུང་ བཞི། གཡི་
གསུམ། སྤྱང་ གཉིས། གཟིག་ གསུམ། སྟག་ ལྤགས་ གཅིག །སྦུ་ ཧར་ གྱི་ ཀོ་ བ་
གཅིག །གཟིམས་གུར་ ཆ་ འཛོམ་གཅིག །ཨོ་རོ་སུའི་ དབུ་ ཞྭ་ ཇ་ ལ་ བཅས། ན་
བཟའ་སྣེ་གྲངས་བཞི། སྐུ་ཆིངས་ཕོར་ཤུབས་བཅས། ཆག་ལྷམ་བུ་ཐས་རྩེ་བཟང་
བ་གཅིག །ཆིབས་སྒ་སྲབ་རྨེད་བཅས་ཆ་འཛོམ། དངུལ་གྱི་གསོལ་ཏིབ་གཅིག །
ཏིབ་དཀར་གཅིག །ཏིབ་ཁྲ་གཅིག །རག་ཟོ་བཀྲམ་བཟང་བ་ཆ་གཅིག །སྐྱོགས་
ཁ་སེར་མ་གཉིས། བཟང་ཇ་ཀོ་རྩེ་འཁོར་དྲུག་བཅུ། ཆུང་ཇུ་བཅུ། གཞུང་ཇ་བཅོ་
ལྔ། ནས་ཁལ་བརྒྱ་ཐམ་པ། ཆིབས་བཟང་བ་གསུམ། ཆིབས་རོལ་བཅུ། དྲེའུ་ཨ་
མདོ་ གཅིག །བོད་དྲེལ་སྒ་ སྟན་ བཅས་བཅུ། མཛོ་ སྒ་སྟན་ ལྡན་ པ་ བཅུ། གཡག་
- 303 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཅུ། མཛོ་མོ་གསུམ། ཡང་བཀྲ་ཤིས་པའི་ལྷ་གོས། སྨན་ཡུག །ལིང་ཡུག་གཉིས།
མཛོད་གོས་རྡོ་རྗེ་ས་ ལམ་ཡུག་གཅིག །སངས་རྒྱས་ སྐུ་ཤ་ཡུག་གཅིག །གསེར་
སྲང་བཅོ་ལྔ། དངུལ་སྲང་བརྒྱ། ན་བཟའ་སངས་རྒྱས་སྐུ་ཤ་མ་གཅིག ། མགུལ་རྒྱན་
གྱི་ སྤོས་ ཤེལ་ ཆེ་ ལེགས་ གཅིག །གསེར་ གཡུའི་ གཡས་ གོར་ ཆ་ གཅིག །ཡང་
གསེར་གཡུའི་པད་གོར་སྤུས་ལེགས་ཆ་གཅིག །སྤོས་ཤེལ་གྱི་ཞགས་པ་རྡོག་པོ་
བརྒྱ་ཡོད་པ་གཅིག །ཆིབས་སྤུས་ལེགས་གཅིག །དྲེའུ་ཨ་མདོ་གཅིག་བཅས་དང་།
སྲས་པོ་ཆོས་སྐྱོང་མགོན་པོའི་མདུན་ནས་ཡུམ་ཆེན་དེ་ཉིད་ཀྱི་དགོངས་པ་རྫོགས་
ཕྱིར་མཛོད་ཐགས། རྒྱན་བཞི་སེར་པོ་ སྤེན་ཐོག་མ། གསེར་སྲང་གང༌ ། ཆིབས་
སྤུས་ལེགས། རྒྱ་དྲེལ་བཟང་བ་དང༌། སྲས་མོ་རྣམ་རྒྱལ་སྒྲོན་མའི་མདུན་ནས་
ཀྱང་ཁ་བཏགས། རྒྱན་བཞི་སྔོན་པོ་ཡུག །བྱི་རུ་རྒྱ་མོ་ལག་པ། སྤོས་ཤེལ་རྡོག་པོ་
ཆེ་བ་བཅས་བཀའ་དྲིན་སྩལ་ཞིང༌། ཁོ་བོ་ཅག་གིསབསྔོ་སྨོན་གྱི་ཞབས་འགྱུར་
གང་དྲག་ཞུས་ནས་ལྷུན་གྲུབ་སྟེང་གི་གནས་ ཁང་དུ་འོང་། ཨེ་ཝཾ་ནས་མཁན་
སངས་རྒྱས་ཡེ་ཤེས་དྲུང་ནས་བླ་གསར་ཞིག་གདན་ཚབ་ཏུ་ཕེབས་ཡོད་ཚུལ་བྱུང་
བར་བསམ་བཟང་གིས་བསུ་རྟ་དང་དོས་ཁལ་ཇི་ལྟར་དགོས་པ་སྡེ་དགེ་བླ་བྲང་དུ་
མགོ་འདྲེན་ཞུས་ཤིང༌། ཁོང་རང་ངོ་ཐོག་སླེབས་འཕྲལ་ཆས་ཟུར་རྟ་དྲེའུ་བཅས་ལ་
ཕན་ཆ་དང་། བླང་དོར་གྱི་བསླབ་བྱ་བགྱིས། ལྷ་སྲས་མིང་སྲིང་བཀྲ་ཤིས་ལྟེམ་དུ་
མི་རྗེ་བསོད་ནམས་མགོན་པོའི་བདག་མོ་འཇིག་རྟེན་ཕ་རོལ་ཏུ་གཤེགས་པའི་
སྟབས་ཐུགས་གསོས་འབུལ་དུ་ཆིབས་བསྒྱུར་གནང་བ་ནས་ཕོ་བྲང་དུ་སྐུ་ཕྱག་
ཕེབས་པར་མཇལ་དར་འབུལ་དུ་ཕྱག་མཛོད་བསོད་ནམས་རྒྱ་མཚོ་བཏང་། ལྕགས་
མདུད་ནས་དཔལ་མགོན་གྱི་སྡེ་ལྕགས་བར་དུ་སྔོན་གྱི་གཏམ་མཚམས་འཕྲོས་མུ་
- 304 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལྟར་བྱེད་དགོས་ཚུལ་ཞུ་བ་ལ་སྐུ་ཚབ་ཞང་པོ་ཨ་དཀར་ལྟག་འཕེན་དང༌། ལུ་གུ་
འཕེལ་ཅན་འབྱོར་པར། ཚེ་དབང་ཞིག་གི་ཐོག་བཞུགས་ གྲལ་ཆས་ཟུར་གནང་
སྦྱིན་དང༌། སྡེ་ལྕགས་གཉིས་ལུགས་ལེགས་ཀྱི་འདུན་མ་ཆུ་སྤྲེལ་ལོ་གསར་གྱི་ནང་
དུ་གཏམ་ཚུལ་དང༌། དེ་བར་རྐུ་ཇག་མི་བྱེད་པ་བཅས་ཀྱི་བསླབ་བྱ་དགོས་ཚུལ་གྱི་
དཔལ་མགོན་སྐུ་མཆེད་གཙོས་ཚོ་མི་ཁག་བཅས་ལ་ཡི་གེ་རྟེན་བཅས་ཟབ་རྒྱས་ཀྱི་
བརྫངས་བརྡ་བྱས། རྒྱ་ལུག་ལོ་ཡེས་དཔོན་གཡོག་ལའང་ལུགས་གཉིས་ཀྱི་བྱ་
དགའ་བྱས་ཏེ་ཐོན་པར་ཞུས། ལྷ་སྲས་ལྕམ་སྲིང་སྐུ་འཁོར་བཅས་ལྷ་ལུང་ཁུག་ཏུ་
ཆིབས་བསྒྱུར་གནང་ནས་ ཁྲི་ཆེན་བླ་མ་ཞིང་ཕེབས་ཀྱི་དགོངས་རྫོགས་སུ་བླ་
དགོན་མཐའ་ དག་ ལ་ འབུལ་བ་ཡོན་བཅས་ རྟ་དྲེའུ མཛོ་ ཕོ་མོ། འབྲི་གཡག་
སོགས་སྟོང་དུ་ཉེ་བ་གནང་དགོས་ཀྱི་ཞལ་བཀོད་དུ་ཕེབས། ངོས་ནས་བཀྲ་ཤིས་
ལྟེམ་གྱི་མི་རྗེ་བསོད་ནམས་མགོན་པོའི་གེགས་སེལ་དུ་ལྷུན་གྲུབ་སྟེང་གི་འདུས་
ཚོགས་ཀྱིས་རྡོ་རྗེ་འཇིགས་བྱེད་ཀྱི་གཏོར་སྒྲུབ་དང༌། རྡོ་རྗེ་འཛིན་པའི་དགེ་སློང་
ཁ་ཤས་ཀྱིས་མགོན་པོ་བྲག་རྫོང་མའི་བསྙེན་མཚམས་དགོས་རིགས་ཀྱི་བཀོད་
ཁྱབ་དང༌། གཞན་ཡང་ ཕྱོགས་ ཀྱི་སེར་སྐྱ་མཐའ་དག་གི་བློ་བསྟུན་ གྱི་ རེ་བ་
བསྐངས། དེ་སྐབས་ནུབ་གཅིག་རྨི་ལམ་དུ་ས་སྐྱོང་བླ་མ་བློ་གྲོས་རྒྱ་མཚོར་ཁྱེད་
ཀྱིས་འཕགས་པ་སེང་གེ་སྒྲའི་རྗེས་གནང་དང་ཟུང་དུ་འབྲེལ་བའི་ཁྲུས་ཤིག་དང་
གུ་རུ་དྲག་དམར་གྱི་རྗེས་གནང་ཕུལ་ན་ལེགས་ཚུལ་བྱུང་ལྟར། ལྷ་སྲས་མིང་སྲིང་
ཕོ་བྲང་དུ་ཕེབས་པའི་ཕྱི་ཉིན་གཟའ་སྐར་བཟང་འདུག་པ་སྔ་ཆར་ཐོག་མར་སེང་
གེ་སྒྲའི་རྗེས་གནང་སྐུ་ཁྲུས་བཅས་དང་དེ་རྒྱབ་སྐུ་འཁོར་ཚང་མར་གུར་དྲག་གི་
རྗེས་གནང་བཟབས་གཏད་ཅིག་ཕུལ། གཞིས་སྡོད་མཛོད་པར་མདོས་འགྲོས་ཀྱི་
- 305 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཅའ་གཞི་དང༌། སྒ་སྟོད་ཀྱི་དགོན་གསར་བ། གདོང་འཕྲེད་པ། ལྡན་ཆོས་སྡེ་པ་
བཅས་ཀྱི་གཙུག་ལག་ཁང་གསར་བཞེངས་ཀྱི་སྒོ་ཤན་དང༌། གཙུག་ལག་ཁང་
སྟེང་གི་མགོན་པོ་ལྕམ་བྲལ་དང༌། ཞིང་སྐྱོང་དབང་པོ། དམག་ཟོར་ལྷ་མོ་རྣམས་
ཀྱི་རྟེན་ཐུགས་ཀྱི་དགོས་ཆ་བསྒྲིགས་པ་སོགས་བཞག །སྨིན་དྲུག་ཟླ་བའི་ཉེར་
གསུམ་ཉིན་ངེད་རང་བཀྲ་ཤིས་ལྟེམ་དུ་སོང་སྟེ། ཉེར་བཞིར་སྲས་ཆུང་རྣམས་ལ་རྡོ་
རྗེ་རྣམ་འཇོམས་ཀྱི་སྐུ་ཁྲུས་ཟབ་རྒྱས་སུ་ཕུལ། ཉེར་ལྔར་རེས་གཟའ་ཉི་མ་དང་།
སྐར་མ་ བྱ་མཆུ་སྟེ་མེ་རླུང་འཕྲོད་པ་མི་དབང་བསོད་ནམས་མགོན་པོར་ཞབས་
བརྟན་ལ་གྲུབ་དབང་ལྕགས་ཟམ་པ་ནས་བརྒྱུད་པའི་བླ་མ་ཞི་ཁྲོའི་ཚེ་སྒྲུབ་སྔ་དྲོའི་
རིགས་དང༌། ནུབ་མོའི་ཆར་སེང་གདོང་མའི་བྱད་བཟློག་བཅས་ཞག་ཤས་ཕུལ་
བའི་མགོ་བརྩམས། ལྷན་གྲུབ་སྟེང་ནས་ས་དབང་མིང་སྲིང་གིས་མདོར་འགྲོན་པོ་
བཏེག་ན་ལེགས་མིན། གོང་མའི་ཆིང་སང་རྣམས་ནས་ཐམ་ཁའི་གནས་ཚུལ་ཞུ་
ལུགས་དང༌། ཡེ་ན་ཕོ་བྲང་གི་དྲེའུ་ཁག་རྣམས་ལ་རྟགས་ཅུང་ཟད་མི་ཤིས་པ་བྱུང་
བ་བཅས་ལ་སོ་སོར་བླང་དོར་གྱི་བརྟག་ཞུས་སོགས་དགོས་ཚུལ་ཕེབས་པར་ཞུ་
ལན་དང༌། ཞར་བྱུང་དུ་བླ་མ་ཀུན་དགའ་རྒྱ་མཚོར་བིར་སྲུང་ཕྱི་ནང༌། ལམ་ཟབ་
ཕྱི་ནང་དང༌། སྲས་ཆུང་རྣམས་ལ་ཚེ་སྒྲུབ་ཁ་ཤས་ཕུལ། དེ་མཚམས་དམ་ཅན་རྒྱ་
མཚོའི་སླར་ཡང་ཕྲིན་ལས་དྲག་ཏུ་བསྐུལ་ཏེ་ས་དབང་ཆོས་ཀྱི་རྒྱལ་པོའི་སྐུ་ཕྱྭ་ལ་
གེགས་ཆག་བཟློག་མིན་ཞིབ་ཏུ་སྨོས་པར། སྔོན་གྱི་ཞབས་བརྟན་དང༌། ཁྱད་དུ་
དཔལ་སྤུངས་སི་ཏུ་སྐུ་ཞབས་ ཀྱིས་ཚེ་སྒྲུབ། རྫོགས་ཆེན་ རིན་ པོ་ཆེས་ཚེ་སྒྲུབ།
དཔལ་ཡུལ་རྣམ་རྒྱལ་གླིང་བླ་མ་དང༌། ཀ་ཐོག་ཞིང་སྐྱོང་མགོན་པོ་གཉིས་ཀྱིས་
བཟློག་པའི་རིགས། རྡོ་རྗེ་འཛིན་པ་ཀུན་དགའ་རྒྱ་མཚོས་ཞལ་བཞི་པའི་ཚེ་སྒྲུབ།
- 306 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དབོན་སྟོད་དགེ་སློང་གསུམ་གྱིས་ཚེ་དཔག་མེད་ལྷ་དགུའི་ཚེ་སྒྲུབ། གནམ་འཕྲང་
མགོར་བདུད་བཞི་རྣམ་རྒྱལ་ཚེ་སྒྲུབ། ངེད་རང་ནས་གོང་གི་ཚེ་སྒྲུབ་བརྒྱ་ཚར་ལྔ།
མཇུག་ཏུ་སེང་གདོང་མའི་རྗེས་གནང་དང་དཔལ་མགོན་ཞིང་སྐྱོང་དབང་པོའི་
རྗེས་གནང་བཀའ་གཏད་བཅས་ཕུལ་བས་ལྕགས་ལུག་གི་དགུང་ཀེག་ཆེན་པོའི་
བར་ཆད་མི་མཐུན་པ་ལས་རྣམ་པར་རྒྱལ་ནས་སྐུ་ཚེ་ཞབས་པད་བརྟན་ཅིང་བཞེད་
དོན་ལྷུན་གྲུབ་ཏུ་འབྱུང་བའི་གནས་ཚུལ་ཕུལ་བས་སྦྱིན་བདག་ཆེན་པོའང་ཐུགས་
དགེས་པ་ཆེན་པོར་གྱུར། སྨལ་པོ་ཟླ་བའི་ཚེས་ལྔའི་ཉིན་ལྷུན་གྲུབ་སྟེང་ཆོས་གྲྭ་
ཆེན་ པོའི་ རང་ གི་དབེན་གནས་ ཕན་ བདེ་ གླིང་དུ་སླེབས། ཕྱོགས་མཐའི་བྱིན་
རླབས་ཞུ་མི་རྣམས་ཀྱི་འདོད་དོན་ལྟར་བསམ་པ་བསྐངས་ནས། དེ་དག་གི་སྔ་ཕྱི་
གནས་སྐབས་རྣམས་སུ་མཁན་ཆེན་རྡོ་རྗེ་འཛིན་པ་སངས་རྒྱས་དཔལ་བཟང་པོའི་
ཐུགས་དགོངས་རྫོགས་ཕྱིར་རྣམ་པར་ཐར་པ་ངེད་རང་ནས་གསར་བསྒྲིགས་བགྱིས་
པ་ལེགས་པར་གྲུབ་ནས། ཞུ་ཆེན་ཚུལ་ཁྲིམས་རིན་ཆེན་དུ་ཕུལ་ཏེ་པར་གཞིའི་དོ་
དམ་ཞུས། ཚེས་བརྒྱད་ལ་དབོན་སྟོད། དགོན་གསར་བ། བཀྲ་ཤིས་སྒང༌། འགིས་
ཐོག་དགོན། གནམ་འཕྲང་དགོན། ལྕགས་ར་བསམ་འགྲུབ་རྩེ། ལྷུན་གྲུབ་ སྟེང་
བཅས་སུ་དགེ་སློང་བསྙེན་སོང་གང་ཡོད་ཀྱིས་ས་དབང་བསོད་ནམས་མགོན་པོའི་
སྐུའི་གེགས་ཆག་སེལ་བའི་བཀའ་དྲིན་གཏང་རག་ལེགས་གསོལ་དུ་བསྐང་བ་
ཉིན་གང་མ་རེ་རེ་མཛད་དགོས་པར་བསྒོས། ལྷུན་གྲུབ་སྟེང་གི་མགོན་ཁང་གཉིས་
སུ་ངེད་རང་ཕྱིན་ཏེ་གཏོར་འབུལ་སྙན་དར་ཕྲིན་བཅོལ་རྒྱས་པར་བྱས། མདོ་པ་
ཕྱིར་འགྲོ་རྣམས་ལ་ཚེ་དབང་བྱིན་རླབས་བགྱིས་ནས་བརྫ་ངས། ཁྲི་འདུ་སྐལ་
བཟང་དགོན་གྱི་དཀར་ཆག་དང༌། མཛོ་ཉག་བསམ་འགྲུབ་དགོན་གྱི་གྲུབ་ཆེན་སྨིཾ་
- 307 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཏིའི་མཆོད་རྟེན་ཆེན་མོའི་དཀར་ཆག །སྒ་སྟག་མགོ་སྟེང་ན་བཞུགས་པའི་མཉམ་
མེད་ཐུབ་པའི་དབང་པོའི་རིང་བསྲེལ་རྒྱལ་པོ་མ་སྐྱེས་དགྲའི་རྟེན་སྐལ་རྒྱ་གར་རྡོ་
རྗེ་གདན་གྱི་གནྡྷོ་ལའི་གཙུག་ལག་ཁང་གི་ཐོག་ཁང་ན་སངས་རྒྱས་མར་མེ་མཛད་
ཀྱི་སྐུ་བཞུགས་པའི་མདུན་གྱི་ཀ་པ་ལ་སྦས་པ། རྟེན་དེའི་དཀོན་གཉེར་གནས་ལྔ་
རིག་ པའི་པཎྜི་ཏ་ཤཱནྟི་ནག་པོས་ གདན་དྲངས་ཤིང་བལ་བོད་ ཀྱི་མཚམས་སུ་
སླེབས་ཚེ་མཁའ་འགྲོ་མས་ལུང་འདི་ལྟར་བསྟན་ཏེ། །
སྐུ་མེད་སྐུ་སྟེ་སྐུ་ཡི་མཆོག ། རྒྱལ་བའི་ རིང་བསྲེལ་ རིན་ཐང་མེད། །ལྷ་མི་
ཀུན་གྱི་བསོད་ནམས་ཞིང༌། །སངས་རྒྱས་རྗེས་ཀྱི་མིང་ལ་བྱིན། །ཞེས་པའི་སྒྲ་བྱུང་
བ་ ལ་བཏགས་ནས་ དབུས་གཙང་། རྒྱ་ནག ། ཧོར། མདོ་སྨད་བཅས་ལོ་བཅུ་
གཉིས་བར་རྟེན་དེ་བཞུགས་པའི་གནས་དང་ས་ཆ་གང་དུ་མཆིས་བཙལ་བའི་ཚེ་
བསྟན་པ་ཕྱི་དར་གྱི་སྨད་འབྲོག་མི་ལོ་ཙཱ་བ་ཤཱཀྱ་ཡེ་ཤེས་དགུང་ལོ་བཞི་བཅུ་པའི་
དུས་སུ་དཔལ་བཙུན་ཆེན་པོ་དགུང་ལོ་སོ་བདུན་དུ་ཕེབས་པའི་ཚེ་ཆོས་ཀྱི་འཁོར་
ལོ་བསྐོར་བའི་འགྲམ་དུ་གཟིམས་པའི་མནལ་ལམ་དུ་མི་ནག་པོ་གཅིག་བྱུང་ནས།
རྒྱལ་ བའི་ རིང་ བསྲེལ་ གཟི་ བྱིན་ གྱིས། །འགྲོ་ བློའི་མུན་ སེལ་ དུས་ ལ་ བབ། །
སངས་རྒྱས་ཞེས་བྱ་བྱམས་པའི་མིང༌། །བཀྲ་ཤིས་ས་ནི་སྟག་མགོའོ། །ཞེས་སྨྲས་
ནས་མི་སྣང་བར་གྱུར་ཏོ། །དེ་ཉིད་བླ་མ་དང་མཇལ་ནས། ཁྱེད་ཀྱི་མཚན་ཅི།
སའི་མིང་ཇི་ལྟར་ཟེར་དྲིས་པས། བླ་མ་རང་གི་མཚན་དང༌། གནས་ཀྱི་མིང་ནི་
སྟག་མགོ་ཟེར་གསུངས་པས། འོ་ན་མིང་དང་ས་ཆ་རྟེན་འབྲེལ་འགྲིགས། འདི་
ཐུབ་ པའི་ དབང་ པོའི་ རིང་ བསྲེལ་ ཡིན། ཁྱེད་ རྟེན་ འདིའི་ བདག་ པོར་ འདུག་
གསུངས་ཏེ་ཕྱག་ཏུ་ཕུལ། ཛོ་ཀི་དེ་ཡང་གནས་དེར་བབ། འགྲོ་བ་དང་བ་འདྲེན་
- 308 -



.
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
པའི་ཕྱིར་སྒྱུ་འཕྲུལ་དུ་མ་བསྟན་ཅིང་གནས་དེ་ཉིད་དུ་ཐིམ་ནས་རྟེན་དེའི་སྲུང་མ་
དེང་སང་གི་བར་དུ་མཛད་ཅིང༌། རྟེན་དེ་ཉིད་ལ་མངའ་རིས་གུ་ཤི་ཇོ་འབུམ་གྱིས་
གསེར་ལས་གྲུབ་པའི་པར་བུ། རྗེ་བཙུན་གྲགས་པས་གུ་གུ་ཤེལ་གྱི་པར་བུ། ས་
པཎ་གྱི་གདུགས། འཕགས་ པ་ རིན་པོ་ཆེའི་སྣམ་སྦྱར་དང་ དངུལ་གྱི་པར་བུ།
གདུགས། བླ་བྲེ། བུམ་གདན་མ། འབྲི་གུང་ འཇིག་རྟེན་མགོན་པོ། དཔལ་ལྡན་
བླ་མ་དམ་པ་བསོད་ནམས་རྒྱལ་མཚན། ཀརྨ་དེ་བཞིན་གཤེགས་པ། ཞྭ་དམར་
བ། དྲུང་ཆོས་རྗེ། འཇམ་དབྱངས་བསོད་ནམས་རྒྱ་མཚོ་སོགས་སྐྱེས་ཆེན་དམ་པ་
རྣམས་ཀྱིས་སྣམ་སྦྱར་དུ་མ་དང༌། རིན་པོ་ཆེའི་པར་བུ་སོགས་ཕུལ་བའི་དཀར་
ཆག་སྐལ་བཟང་དགའ་བསྐྱེད་ཅེས་བྱ་བ་རྣམས་གསར་བརྩམས་བྱས་ཏེ་ཕུལ།
འཛམ་ཐོག་ལྷ་སྲས་ལྕམ་སྲིང་ལོ་ལྟར་གྱི་ཕོ་བྲང་རྣམས་སུ་ཐོག་སྡུད་ཕེབས་རྩིས་
ལ་ངོས་ཀྱང་འོང་དགོས་ཚུལ་ལྟར་ལྷུན་གྲུབ་སྟེང་ནས་ཟླ་བ་བཅུ་གཅིག་པའི་ཚེས་
བཅུ་གསུམ་ཉིན་ཐོན་ཏེ་འཛམ་ཐོག་ཏུ་འབྱོར། དེ་འཕྲལ་མཇལ་དར་ཕུལ་ནས་
བཅུ་བཞིའི་ཉིན་སྐུ་འཁོར་ཚང་མར་སྒྲོལ་དཀར་ཡིད་བཞིན་འཁོར་ལོའི་ རྗེས་
གནང་ཞིག་དང༌། ཕྱག་མཛོད་ནས་ ལོ་ལྟར་གྱི་མཇལ་དར་འབུལ་མཚོན་ཀྱང་
ཕུལ། ཕོ་བྲང་སྟེང་འོག་རྣམས་ལ་མེ་ཏོག་འཐོར་བ་སོགས་ཞུས། དེ་ནུབ་རྨི་ལམ་
དུ་བཀྲ་ཤིས་ལྟེམ་དུ་ངེད་རང་འདུག་ པར་ ཕོ་བྲང་དངོས་གཞི་རང་མིན་ པའི་
གཟིམས་ཁང་ཆེ་བ་ཞིག་ན་དེ་བཞིན་གཤེགས་པའི་སྐུ་གསུང་ཐུགས་རྟེན་དང༌།
གུར་མགོན་ཞལ་བཞི་པ་བཅས་ཀྱི་སྐུ་བརྙན་དུ་མ་དང༌། ཁྱད་པར་སྔོན་འཇམ་
དབྱངས་སངས་རྒྱས་ཕུན་ཚོགས་ཀྱི་སྐབས་བཞེངས་པ་ཡིན་ཚུལ་གྱི་དཔལ་དགེས་
པ་རྡོ་ རྗེའི་རྡུལ་ཚོན་གྱི་དཀྱིལ་འཁོར་ཤིན་ཏུ་སྣུམ་ལ་རྒྱ་ཆེ་བ་ཞིག་གི་དབུས་ན་
-309 -



དང་། །
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མར་མེ་ཤིན་ཏུ་གསལ་བ་ཞིག་འབར་འདུག་པ་དང་དགེ་སློང་བགྲེས་པོ་ཞིག་བྱུང་
སྟེ་སྔོན་གྱི་དཀྱིལ་འཁོར་འདིའི་རྒྱུ་མཚན་དང༌། འདི་ལ་ཁྱོད་ཀྱིས་རྡུལ་འཕྱི་བ་
: ་ ་ ་ ་ ་ ་ ་
་ ་
སང་སྔ་ཆར་སྐྱེ་བོ་འདི་དག་རབ་ཏུ་བྱུང་ཞིང་བསྙེན་པར་རྫོགས་པ་དང་། ཀྱེ་རྡོ་
རྗེའི་དབང་བསྐུར་གྱིས་ཤིག་ཟེར། གཙུག་ལག་ཁང་དེ་དག་གི་འོག་ན་ཚེ་ཐར་
ཡིན་ཟེར་བའི་ར་ལུག་དང་ནོར་ཕྱུགས་མང་པོས་ཁེངས་པ་དང་། ཡང་ངེད་རང་གི་
སྔོན་གྱི་ལྷ་འབྲི་མཁན་ལྷོ་པའི་ཀརྨ་བསྟན་སྐྱོང་འདྲ་བ་ཞིག་གིས་རས་གཞི་མང་པོ་
བསྟན་ཅིང་ཁྱེད་ཀྱིས་འདི་ཡན་ཐོན་གྲུབ་པ་ཡིན། ད་ཤིང་ཨ་མྲའི་ཚལ་ལམ་ནྱ་གྲོ་
དྷཱའི་ཚལ་གྱི་གཏམ་རྒྱུད་ནས་བཟུང་དེ་བཞིན་གཤེགས་པའི་མཛད་པ་བཅུ་གཉིས་
ཀྱི་སྐོར་ལེགས་པར་བྲིས་ཤིག་ཟེར་བ་རྨིས། བཅོ་ལྔའི་ཉིན་ཝ་ར་ཕོ་བྲང་དུ་ཡོན་
མཆོད་ཟུང་འབྲེལ་དུ་ཕེབས། ཞག་བཞུགས་ཐོག་ཕོ་བྲང་དང་བླ་དགོན་གྱིས་ཇ་
འདྲེན་མཇལ་དར་སོགས་བྱུང༌། དེ་གར་མ་ཕེབས་གོང་གི་སྔ་ཉིན་དགོན་ལྟག་
ནས་ ཕ་བོང་གཉིས་ཆད་པའི་གཅིག་གྲྭ་ཤག་གཅིག་གི་ལྟག་ཏུ་ལྷུང་། ཕ་བོང་
གཅིག་དགོན་གྱི་བླ་མ་ཨ་ངན་བསོད་ནམས་རྒྱལ་མཚན་ཟེར་བའི་རྟ་ལ་བརྒྱབས་
ནས་ཤི་འདུག་པ་དང༌། ཕྱི་ཉིན་སྔ་དྲོ་ཕོ་བྲང་གི་རྟ་ར་ནང་དུ་སྤྱང་ཀི་ཞིག་ཞུགས་པ་
ངེས་འདྲོངས་ཡིན་འདུག་པ་དེ་ལ་བཟློག་བྱེད་ཕོ་བྲང་དང་བླ་དགོན་སྡེ་བཅས་
ཀྱིས་ཤེར་ཕྱིན་འབུམ་པ། བསྐང་བརྒྱ། ཁ་འབར་མ། ཟབ་མདོ་ཁྲི། མི་ནག་མགོ་
གསུམ། གཤིན་རྗེ་ཁྲོ་ཆུའི་བཟློག་པ་རྣམས་དགོས་ཚུལ་དང༌། སྡེ་དགེ་མདུན་ཆེན་
མིང་སྲིང་གི་སྐུ་ཕྱྭ་ལའང་ཅུང་ཟད་དོགས་ཆ་ཞིག་ཤར་བར། ས་དགོན་རྣམས་ནས་
ཚེ་སྒྲུབ་སྟོང་ཚར་བཞི། བསྐང་བ་སྟོང་ཚར་བཞི། འཇིགས་བྱེད་ཞི་དྲག་གི་སྦྱིན་
- 310 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྲེག་དགེ་སློང་བརྒྱད་ཀྱིས་ཉིན་གསུམ། བཀའ་འགྱུར་ཚར་གཅིག །འཛམ་ཐོག་
དགོན་དུ་རྡོ་རྗེ་འཇིགས་བྱེད་ཀྱི་དྲུག་ཅུ་རྩ་བཞི་པའི་གཏོར་བཟློག །རྙིང་དགོན་
རྣམས་ནས་ཚེ་སྒྲུབ་སྟོང་ཚར་གསུམ། བསྐང་བ་སྟོང་ཚར་གསུམ། འབྲུག་དགོན་
རྣམས་ ལ་ བསྐང་ བ་ སྟོང་ ཚར་ གཅིག །དཔལ་ སྤུངས་ གཙོས་ པའི་ ཀར་ དགོན་
རྣམས་སུ་ཚེ་སྒྲུབ་སྟོང་ཚར་གསུམ། བསྐང་བ་སྟོང་ཚར་གཅིག །བོན་དགོན་ཁ་
ཤས་སུ་གསོལ་ཁ་སྟོང་། ཁམས་ཆེན་རེ་རེ། གཤིན་རྗེ་ཁྲོ་ཆུ། རྟ་མགྲིན། མི་ནག་
མགོ་གསུམ་བཅས་དགོས་ཚུལ་དང༌། ཆིབས་དྲེལ་རྣམས་ལའང་འདི་ལོར་ན་རྒྱུ་
མང་ཞིང་ ཟླ་བ་བཅུ་གཅིག་པའི་ཉེར་གཅིག་ཉིན་འབྲུག་གྲགས་པ་བཅས་ལ།
བསང་བརྒྱ། རྟ་མགྲིན་གྱི་བཟློག་པ། སྒྲོལ་ཤེར་ཁྲི་རེ་རེ་མཛད་དགོས་པའི་ཐོ་
ཚར་རྣམས་ཕུལ། སྐུ་སེ་ཕོ་བྲང་དུ་ཕེབས་པའི་ཕྱི་ཉིན་ནས་བཟུང་སྔ་དྲོའི་ཆར་སྐུ་
འཁོར་ཚང་མར་འཇམ་དབྱངས། ཚེ་དཔག་མེད་དཀར་པོ། ཕྱག་རྡོར་མེ་དབང་མ།
མི་གཡོ་བ་སྔོན་པོ། སེང་གེ་སྒྲ། ཛམ་སེར་དང་སེང་གདོང་གི་རྗེས་གནང་རྣམས་ཕུལ།
འདི་ལོར་སྐུ་ཆག་ཆེ་བ་བཅས་ཕོ་བྲང་གཞན་ཁག་ལ་ཆིབས་བསྒྱུར་མ་གནང་བར་
མཛད་ན་ལེགས་ཚུལ་ཞུས་ཐོག་སྐུ་ཚབ་བཏང་བའི་ཞལ་བཀོད་གནང་། རང་རེ་
ཡོན་མཆོད་ཅི་སྔར་ལྷུན་གྲུབ་སྟེང་གི་ཕོ་བྲང་དུ་ཕེབས་པར་མཛད་ན་ལེགས་ཚུལ་
ཞུས་པར། དེ་བཞིན་མཛད་རྩིས་ཀྱི་རྫོང་མགོ་སོ་སོར་སྐུ་ཚབ་བཏང་བ་གནང༌།
ངེད་རང་གིས་ཞར་བྱུང་དུ་དེ་གའི་མངའ་ཞབས་ཀྱི་སེར་སྐྱ་སྟོང་ཕྲག་གསུམ་དུ་ཉེ་
བར་ སྤྱན་ རས་ གཟིགས། གུར་ དྲག །ཚེ་ དབང་ བཅས་ ཆོས་ སྦྱིན་བགྱིས། ཉེར་
ལྔའི་ཉིན་སླར་ཡང་ཝ་ར་ཕོ་བྲང་དུ་བྱོན་ཏེ་དེར་ཞག་གཉིས་བཞུགས། ཕོ་བྲང་
ནས་སྔ་དྲོ་གསོལ་སྟོན་དང༌། ཐར་རྩེ་བླ་མ་ངག་དབང་གིས་སྒར་དུ་ངེད་འབོད་
-311 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ས་
པར་སོང་། སྨན་ལུང་བླ་མའི་དབོན་པོ་འདས་པའི་སྐུ་སྐྱེ་ངེད་རང་ནས་ངོས་འཛིན་
བགྱིས་པར་གཙུག་ཕུད་བླངས་ཏེ་མིང་ངག་དབང་བསྟན་པའི་རྒྱལ་མཚན་དུ་
བཏགས། བླ་སྐུ་གཉིས་དང་དགོན་གྱི་དགེ་སློང་རྣམས་ལ་མགོན་དཀར་དང་དུར་
ཁྲོད་བདག་པོའི་རྗེས་གནང་། ཡོན་བདག་རྣམས་ལ་འབྱུང་འདུལ་གྱི་རྗེས་གནང་
ཞིག་བྱས། ཞབས་ཏོག་འབུལ་བ་བཟང༌། དེ་འཕྲལ་དེར་ཡོད་དང་ཕྱོགས་མཐའ་
ནས་འོངས་པའི་སེར་སྐྱ་ལྔ་བརྒྱ་ཉེ་བར་རྟ་མགྲིན་གསང་སྒྲུབ་ཀྱི་རྗེས་གནང་ཞིག་
དང་བསྔོ་སྨོན་བགྱིས། དེ་ནུབ་རྨི་ལམ་དུ་ངེད་རང་ཨེ་ཝཾ་ ཕན་ཁང་དུ་སླེབས་
འདུག་པར་གཟིམས་ཆུང་གི་ནང་གི་ཁྲི་ཐོག་ལ་མཚུངས་བྲལ་བླ་མ་རྡོ་རྗེ་འཛིན་པ་
བསྟན་འཛིན་ལྷུན་གྲུབ་སྐུ་གཟི་འོད་འབར་བ་ཞིག་བཞུགས་པ་ལ་ངེད་ཀྱིས་ཕྱག་
ཕུལ་ནས་སྐུ་མདུན་དུ་བསྡད་པས་ཁྱོད་ཀྱིས་ལམ་འབྲས་སྣང་རྒྱུད་ཀྱི་དཔེ་རྣམས་
ཐུགས་གསོས་ཀྱིས་ད་དུང་བསྟན་ཕན་བྱེད་དགོས་འདུག་གསུངས་བྱུང་འཕྲལ་
བདག་གིས་རེ་ཞིག་བསྙེན་མཚམས་སམ་ལུས་ཀྱི་འཕྲོད་བསྟེན་ཇི་ལྟར་བྱས་ན་
ལེགས་ཞུས་པས་རེ་ཞིག་བློ་འཛིན་གྱིས། སླར་ཁྱོད་རང་བྱི་ལོ་ཤར་བའི་སྐབས་
འཕྲོད་བསྟེན་ཇི་ལྟར་དགོས་པ་བྱས་ན་ལེགས་གསུང་བ་ཞིག་རྨིས་པས་མ་འོངས་
པར་རང་གི་ཚེ་ཚད་དམ། གཞན་དོན་འོང་བ་སོགས་ཀྱི་རྟགས་ཇི་ལྟར་ཡིན་ནི་མ་
ཤེས། ཕྱི་ཉིན་སྔ་ཆར་ཐར་རྩེ་བླ་མའི་གྲྭ་རྒན་ཞིག་འདས་པ་ཞག་གསུམ་སོང་
འདུག་པའི་ལམ་སྟོན་འཕོ་འདེབས་བྱས་ནས་འཛམ་ཐོག་ཕོ་བྲང་དུ་འོངས། དེ་
ནུབ་རྨི་ལམ་དུ་ངེད་རང་ལྷ་སར་སླེབས་འདུག་ཅིང་མཆོད་ཡོན་རྣམས་མཇལ་ཁ་
ཞུ་སྙམ་ནས་པོ་ཏ་ལར་སོང་བས་ཕོ་བྲང་ཆེན་པོ་དེ་ཉིད་སྔར་ལས་མཐོ་ཞིང་གཟི་
བརྗིད་ཆེ་འདུག་པར། རྡོ་རིང་ཆེན་མོའི་རྩ་བར་སླེབས་ཚེ་སྐུ་ཞབས་གྲྭ་ཚང་གིས་
- 312 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཆོས་དུང་བཏང་བྱུང་བར་ངེད་རང་བསམ་པ་དགའ་བ་ཞིག་བྱུང་རིམ་གྱིས་གཟིམས་
ཆུང་སྒོར་སླེབས་སྐབས་དགེ་སློང་ཁ་ཤས་འདུག་པ་ལ་ངེད་ནས་སྐུ་ཞབས་མགྲོན་
གཉེར་སུ་ཡིན་དྲིས་པས། ངག་དབང་ལས་གྲུབ་ཡིན་ཟེར་བའི་དགེ་སློང་ཅིག་
འདུག་པ་མཇལ་ཚུལ་གྱི་རྒྱུ་མཚན་སྨྲས་པས་ངེད་ལ་ཚུར་དར་ཁ་ཞིག་བཏང་སྟེ།
ད་ལམ་ཁྱོད་ལ་བདག་རྐྱེན་མཇལ་ ཕྲད་ལོས་དགོས་རུང་། དེང༌སང་སྐྱེ་འགྲོ་
བསོད་ནམས་དམན་པ་གོང་ས་སྐྱབས་གཅིག་དམ་པ་ཅུང་ཞིག་སྐུ་ཁམས་བསྙེལ་
ཚུལ་དང༌། བོད་དུ་སྔོན་དུས་གཟིར་བ་བྱུང་ཚུལ། ད་དུང་སྐྱེ་འགྲོ་བསོད་ནམས་
དམན་ཚུལ་ཟེར་བ་ཞིག་རྨིས་པར་སྐྱེ་དགུའི་དཔལ་མགོན་དེ་ཉིད་ཀྱི་སྐུ་ཕྱུར་
དོགས་སམ། འོན་ཏེ་རང་གི་སྦྱིན་བདག་ཆེན་པོ་ས་སྐྱོང་བླ་མ་མཆོག་ལ་སླན་ཆད་
བལྟ་བ་ཞིག་ཡིན་བློས་མ་ཐེང༌། ཉེར་ལྔའི་ཉིན་སླར་ཡང་ལྷ་སྲས་ལྕམ་སྲིང་གི་སྐུ་
ཕྱུ་བསྟན་ཇུས་བཅས་ལ་གེགས་ཆག་ཡོད་མེད་ཕེབས་བཞེད་ལྟར་དམ་ཅན་སྲུང་
མ་རྒྱ་མཚོ་དང་དྲེགས་བྱེད་རྣམས་ལ་མཆོད་གཏོར་ཕུལ་ཏེ་བརྟག་པ་ཞིབ་རྒྱས་སུ་
སྨོས་པར། མཆོག་ གསུམ་ གྱི་ ལུང་འདི་ལྟར་མཆིས་ པ་ སྐུ་མདུན་དུ་གསོལ་བ།
ཞབས་པད་རིན་པོ་ཆེ་མཆོག་གི་དྲུང་དུ། ཞུ་གསོལ། ད་ལམ་ཕྲན་ཅག་ནས་དཀོན་
མཆོག་གསུམ་ལ་གསོལ་བ་རྩེ་གཅིག་ཏུ་བཏབ་སྟེ་ཞིབ་ཏུ་སྨོས་པར། ལ་རྒྱ་འདི་
ལོར་སྡེ་དགེ་ཚང་རང་གི་སྐུ་ཕྱུར་རྐྱེན་ཤུལ་ལྟ་བུའི་ངོ་ཤར་བ་བཅས་བླ་མ་བློ་གྲོས་
ཚང་གི་སྐུ་ཕྱྭ་ཅུང་ཟད་དོགས་ཆ་དང༌། སྲས་མོ་དབྱངས་ཅན་མའང་ལོ་མཇུག་
འདིར་ཕྲན་ཙམ་དོགས་པ་བཅས་དེ་དག་གང་ཅིར་བཟློག་ཐབས་ཞབས་བརྟན་
རིམ་གྲོ་བསྒྲུབ་དགོས་ལ། ཐོག་མར་རང་གི་ཆོས་སྲུང་རྣམས་ཅུང་ཟད་མ་མཉེས་
པའི་ངོ་གཙོ་བོར་ཤར་བ། དེ་ཉིད་ལ་དམིགས་ཏེ་ལྷུན་གྲུབ་སྟེང་གི་མགོན་ཁང་
- 313 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཡས་མར་གྱིས་གཙོས་ས་དགོན་རྣམས་སུ་གུར་ཞལ་གཉིས་ལ་བསྐང་བ་སྟོང་ཚར་
བཅོ་ལྔ། གཏོར་བསྔོ་བརྒྱ་ཚར་བཅོ་ལྔ། བཤགས་པ་དང་མངོན་གཅུགས་ སྦྱོང་
བའི་དམིགས་པ་ཟབ་རྒྱས།
གཞན་ཡང་གྲུབ་མཐའ་ རིས་མེད་ སྤྱིར་བསྐང་བ་ ཁྲི་ཚར་གཅིག །ས་ དགོན་
རྣམས་ཀྱིས་གཙོས་པའི་དགོན་སྡེ་སྤྱིར་ཚེ་དཔག་སྟོང་ཚར་བཅོ་ལྔ། སྒྲོལ་མ་དང་
ཟབ་ མདོ། རྣམ་ འཇོམས་ གཟུངས། འཇམ་ དཔལ་ མཚན་ བརྗོད་ བཅས་ འདྲེས་
པའི་ཁྲི་འདོན་བཅོ་ལྔ། ཀླུ་གཏོར་བརྒྱ་ཚར། གཏོར་མ་འབུམ་ཐེར་གཉིས། ཡང་
རྡོ་རྗེ་འཇིགས་བྱེད་དང༌། བྲག་རྫོང་མའི་སྒོ་ནས་ཞི་དྲག་གི་སྦྱིན་སྲེག་བརྒྱ་རྩ་རེ་
རེ། བཀའ་འགྱུར་རོ་འཚལ་རིན་པོ་ཆེ་ཚར་གསུམ། ཤེར་ཕྱིན་འབུམ་པ་ཚར་ལྔ་
བཅུ། བཀའ་འདུས་བརྒྱ་ཚར། བཀའ་ཐང་སྡེ་ལྔ་གང་མང་དང༌། ཡང་དགོན་སྡེ་
བཞིར་ རིགས་གསུམ་མགོན་པོའི་ སྙིང་པོ་དང་སིདྡྷི་འདྲེས་པ་དུང་ཕྱུར་གཉིས།
གཤིན་རྗེ་ཁྲོ་ཆུའི་བཟློག་པ་དང༌། བཀའ་བརྒྱད། ཕུར་བཟློག །ཀི་ཀང༌། འཆར་
ཁ། དྲེགས་འཇོམས། སེང་གདོང་མའི་བཟློག་པ། རྟ་མགྲིན་གྱི་བཟློག་པ། གུར་
དྲག་ གི་བཟློག་པ་རྣམས་རྒྱས་པ་རེ་རེ། ས་བདག་གི་མདོས། མ་མོའི་མདོས།
བདུད་ ཀྱི་མདོས། མཚོ་ སྨན་ གྱི་ མདོས། བཙན་ གྱི་མདོས། ཐེའུ་ རང་ གི་ མདོས།
གྲིབ་ ཀྱི་ མདོས། དམ་ སྲི་ སྐྱེས་ འདེགས། རྒྱལ་ བརྔན། མི་ ནག་ མགོ་ གསུམ།
བརྟན་མ་བཅུ་གཉིས་དང་མ་གཟའ་དམ་གསུམ་ཐང་ལྷ་བཅས་ལ་གསོལ་ཁ་སྟོང་
ཚར་རེ་རེ། བོན་དགོན་རྣམས་སུའང་གསོལ་ཁ་བརྒྱ་ཚར་དང༌། ཁྲོ་བོ་རོལ་པའི་
བཟློག་ པ་ རེ། ཁམས་ཆེན་ ཚར་གསུམ་རེ། ཚེ་ སྒྲུབ་ བརྒྱ་ཚར་ གསུམ་རེ། རྒྱལ་
བརྫ་ངས་ཤིན་ཏུ་རྒྱས་པ་བཅས་དང༌། དེ་དག་གི་རྒྱབ་ནོན་དུ་ཕྱོགས་བཞིར་དམིགས་
- 314 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ནས་རྡོ་རྗེ་འཇིགས་བྱེད་ཀྱི་གཏོར་བཟློག་བཞི། གཤིན་རྗེ་དྲུག་ཅུ་གཅིག །མགོན་
པོའི་དམར་ཆེན་གཏོར་བཟློག་རྒྱས་པ་གཅིག་དང༌། ལོ་སར་འཕྲལ་ནས་གནས་
ཆེན་ཁྱད་པར་ཅན་རྣམས་ཀྱི་རྟེན་གྱི་དྲུང་དུ་བརྒྱ་མཆོད་བཅོ་ལྔ་དང་སྙན་ཤལ་
འབུལ། གཞན་ཡང་ལྷ་བསང་དང༌། ཀླུང་རྟ་བརྒྱ། ཚེ་ཐར་བརྒྱ། སཱཙྪ་སྟོང་ཕྲག་
གཉིས་རྣམས་མཛད་དགོས་ཤིང༌། ཁྱད་པར་རིམ་གྲོ་འདི་རྣམས་གཙོ་བོར་ལྷུན་
གྲུབ་སྟེང་གི་ཕོ་བྲང་རང་དུ་གནང་བ་གལ་ཆེ་ཞིང་། ད་ལམ་བོད་ལོ་གསར་གྱི་
ཚེས་གཅིག་ནས་གསུམ་གྱི་བར་གཟའ་སྐར་དང་སྦྱོར་བྱེད་ཤིན་ཏུ་བཟང་བ་ཞིག་
ལ་འདི་ནས་ཆིབས་བསྒྱུར་གནང་སྟེ་ལྷུན་གྲུབ་སྟེང་རང་དུ་སྐུ་ཕྱག་ཕེབས་པ་
ལེགས་ཤིང༌། ཕྲན་ནས་ཀྱང་གང་འཚམ་གྱི་ཞབས་འགྱུར་ཞུ་རྒྱུ་དང༌། ཁྱད་པར་
མགུལ་གྱི་བསྙུང་གཞི་འདི་ལ་ངོས་ནས་བྱིན་རླབས་དབང་བསྐུར་དང༌། བླ་མ་
སྒོམ་ཆེན་པས་སྔགས་མཛད་ཅིང༌། འཚོ་བྱེད་བསམ་གཏན་དང་ལྷ་འཕེལ་བཅས་
ཀྱིས་སྨན་དཔྱད་སོགས་ཐབས་དོན་གང་དྲག་ཞུ་ཞིང་། དེ་དག་གི་ཐུགས་རྗེ་ལ་
བརྟེན་ནས་བསྙུང་གཞི་རིམ་གྱིས་སེལ་བའི་རྟེན་འབྲེལ་ཞུ་བ་བཅས་དགོངས་པ་
རིན་པོ་ཆེར་བསྟི་བ་མཁྱེན་མཁྱེན། རྟེན་མཚོན་བཅས་གུས་ཞབས་རྒན་པོ་ནས་
ཕུལ། ཞེས་པའི་ཐོ་འདི་ལྟར་གཉེར་ཆེན་ཨ་སྲུང་གི་ཕྱག་ཏུ་ཕུལ་བས་ས་སྐྱོང་བླ་
མ་ལྕམ་སྲིང་ནས་དེ་འཕྲལ་དུ་སྐུ་རིམ་དགོས་རིགས་རྣམས་ཞལ་བཀོད་ཀྱི་དབུ་
ཚུགས་པ་མཛད། ལ་རྒྱ་བཞུགས་གནས་ཀྱང་ཕོ་བྲང་ལྷུན་གྲུབ་སྟེང་ལ་ཕེབས་ན་
ལེགས་པ་དང་། ཁྱད་པར་གཟའ་སྐར་དུས་ཚེས་འདིའང་གལ་ཆེ་བ་བཅས་བོད་
ལོ་གསར་པའི་ཚེས་གཅིག་ཟླ་བ་བྱ་སྤོའི་འགྲུབ་སྦྱོར་ཉིན་ཆིབས་ཀྱི་ཁ་ལོ་བསྒྱུར་
དགོས་ཚུལ་ཞུས་ཤིང༌། ངོས་ནས་འཛམ་ཐོག་མངའ་ཞབས་ཀྱི་སྐྱེ་བོ་ཕོ་མོ་རྣམས་
-315 -



1:
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ལ་ཕྱག་རྡོར་འབྱུང་འདུལ་གྱི་རྗེས་གནང་ཞིག་བྱས། ལྷ་སྲས་མིང་སྲིང་གཉིས་ནས་
ལོ་ལྟར་གྱི་གནང་ཆ་དང་ཁྱད་པར་འདི་ལོའི་སྐུའི་རྐྱེན་ཆག་སེལ་ཕྱིར་རྐྱེན་འགྱུར་
བགྱིས་རྟེན་དངོས་ཚོགས་རྒྱ་ཆེ་བ་འདི་ལྟར་སྩལ། ཁམས་གསུམ་འགྲོ་བ་ཡོངས་
ཀྱི་སྐྱབས་གནས་སྐུ་བཞིའི་དབང་ཕྱུག་ཟུང་འཇུག་རྡོ་རྗེ་འཆང་ཆེན་པོའི་ཞབས་
པད་དྲི་མ་མེད་པའི་དྲུང་དུ། སྒོ་གསུམ་གུས་པས་ཞུ་གསོལ། ན་གུས་ལྡན་སྦྱིན་
པའི་བདག་པོ་མིང་སྲིང་གི་སྐུ་ཚེ་ཇུས་སྲིད་དཔལ་འབྱོར་དབང་ཐང་དང་བཅས་པ་
ལ་བར་དུ་གཅོད་པའི་འབྱུང་པོ་མི་དང་མི་མ་ཡིན་པ། བྱད་ཁ་ཕུར་ཁ་ལོ་ཟླ་ཞག་
དུས་སྤར་སྨེའི་ཀེག་དང་མི་ལྟས་མཚན་ངན་ཆག་ཆེ་ཉམ་ང་སོགས། མདོར་ན་མི་
མཐུན་པའི་ཕྱོགས་མཐའ་དག་ཉེ་བར་ཞི་ཞིང་། མཐུན་རྐྱེན་སྐུ་ཚེ་ཇུས་སྲིད་དཔལ་
འབྱོར་གོང་ནས་གོང་དུ་འཕེལ་བའི་བདེན་ཚིག་རྡོ་རྗེའི་ལྗགས་བསྔོ་རིན་པོ་ཆེ་ཞུ་
རྟེན་ལྷ་རེག་སྲིད་རིལ། དངུལ་སྲང་ཉེར་ལྔ། སྐུ་ཆས་ཆ་ཚང་། ཆིབས་སྒ་འཁོར་
ཚང་མ། སྨན་ཡུག །ལིང་ཡུག་གཉིས། ཤུག་ཚང་ཡུག་གཉིས། བཟང་གོས་འབྲུག་
མ་ཡུག །འཇམ་གོས་ལྗང་གུ་ཡུག །སེར་པོ་ཡུག །སྔོ་ནག་ཡུག །དམར་སྐྱ་ཡུག །
ཟམ་ཡུག་སྣ་ཚོགས་དྲུག །གཅན་གཟན་སྣེ་ཚང་དགུ། ཆིབས་དྲེལ་སྤུས་ལེགས།
ཆིབས་པ་སྤུས་ལེགས་བཅས་ཁྱོན་རྣམ་གྲངས་བཅུ་ཕྲག་གསུམ་ལ་གཅིག་གིས་
ལྷག་པ་འབུལ་ལམ་ཞུས་པ་བརྩེ་བ་ཆེན་པོས་བཞེས་པ་ཞུ་ཞུ། ཞེས་པ་དང༌། ཡང་
ལོ་ལྟར་གྱི་གནང་ཆ་བཀྲ་ཤིས་པའི་ཁ་བཏགས་ཀྱིས་གཙོས་རྣམ་གྲངས་ཁ་ཤས་
དང༌ ། མར་ རྡོ་ གཉིས། ནས་ ཁལ་ བརྒྱ་ ཐམ་ པ་ བཅས་ བཀའ་ དྲིན་ སྩལ། དེ་
མཚམས་བྲེལ་བ་འོས་བབ་བཅད་དེ་ངེད་རང་དཔོན་སློབ་ཉེར་དགུའི་ཉིན་སྔོན་
དུ་ལྕགས་ར་བསམ་འགྲུབ་རྩེར་སོང་ནས་དེ་གའི་དགོན་སྡེ་བྱིང་ལ་ཆོས་འབྲེལ་
- 316 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
དང་སྐབས་ཀྱི་བྲེལ་བ་སོགས་བཅད་དེ་ཞག་ཤས་བསྡད། རིམ་གྱིས་ལྷུན་གྲུབ་
སྟེང་དུ་རང་གི་གནས་ ཁང་དུ་ཚེས་གཉིས་ལ་སླེབས། ཚེས་གསུམ་ཉིན་གཟའ་
སྐར་ཤིན་ཏུ་ལེགས་པས་སྔ་དྲོ་ཕོ་བྲང་དུ་ཕྱིན་ནས་ས་དབང་ཆེན་པོ་མིང་སྲིང་སྐུ་
འཁོར་བཅས་ལ་ཚེ་དབང་ལྕགས་སྡོང་མ་དང༌། ཚེས་བཞིའི་ཉིན་གཟའ་སྐར་མེ་
རླུང་འཕྲོད་སྟེང་ཁྲོ་རྒྱལ་སྨེ་བ་བརྩེགས་པའི་སྒོ་ནས་རྗེས་གནང་སྐུ་ཁྲུས་བཅས་
ཟབ་རྒྱས་སུ་ཕུལ། དེ་འཕྲལ་དུ་རབ་སོ་ཁའི་ཞིང་ཐོག་ཏུ་སྔར་རྒྱུན་ལྟར་གྱི་ལྷུན་
གྲུབ་སྟེང་གི་འདུས་ཚོགས་རྣམས་ཀྱིས་གཙོས་ཟིལ་ཆུ་བོའི་ཕྱོགས་ཀྱི་མི་སྡེ་བྱིང་
ལ་ཆོས་སྦྱིན་ ཉིན་ ལྔ་ལ། ཐོག་མར་ རིགས་གསུམ་མགོན་པོ་དང༌། སེང་གེ་སྒྲ།
གུར་དྲག །རྟ་མགྲིན་སྐྱེར་སྒང་ལུགས། སེང་གདོང་སྔོན་མོ། ཚེ་སྒྲུབ་ལྕགས་སྡོང་
མ་བཅས་ཀྱི་རྗེས་གནང་རྣམས་གྱིས། སོ་སོ་ནས་བསྔོ་རྟེན་གང་འབྱོར་བྱུང་བའི་
བསྔོ་སྨོན་བཀྲ་ཤིས་བཅས་རྒྱས་པར་བྱས། ཚེས་བརྒྱད་ཉིན་སྔོན་ནས་ཡིད་ལྷུང་
ཨ་དཀར་དཔོན་ཚང་གི་ཕྱིང་གུར་ལ་མི་རུང་བའི་བརྡ་ལྟས་འདྲ་མོས་མེ་ཤོར་བར་
རྟེན་གསུམ་མང་དུ་འོ་བརྒྱལ་གཏད་འདུག་པ་དང༌། ཁྱད་པར་གསེར་སྐུ་ཁ་ཤས་
དང་ གསེར་དངུལ་བཀྲ་མའི་རྣམ་ རྒྱལ་མཆོད་རྟེན་བཅས་ལ་ཉམས་ཆག་བྱུང་
རིགས་ཟེར་ཞིང་ངེད་ནས་སྦྱིན་བདག་གཞན་དང་མ་འདྲ་བའི་སྐུ་ངོ་དང་ངེད་རང་
ཚོགས་རྫོགས་སྦྲགས་པར་ཉམས་གསོས་དང་རྩ་གསེར་གསོལ་བ་དང་གཟུངས་
གཞུག་ཕུལ། དེའི་ཞར་བྱུང་དུའང་གསེར་སྐུ་བཅུ་ཕྲག་ཙམ་ཞལ་གསེར་གཟུངས་
གཞུག་དང༌། ཐང་སྐུའི་རིགས་ཁ་ཤས་ལ་གོམ་ཤམ་གསར་བཟོ་བཅས་དེ་དག་
རྣམས་ལ་རབ་གནས་བགྱིས་ཏེ་སོ་སོར་ཕུལ། སྡེ་དགེ་བླ་བྲང་དུ་བཙོན་གྱི་རིགས་
བཞི་བཅུ་སྐོར་ཡོད་པའི་ཉེས་ཆེ་ཆུང་གི་བབ་གཟིགས་ནས་ཞུ་བཤགས་ཕུལ་བའི་



ག་ལS
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དགོངས་ཡངས་དང༌། རྫ་ དགོན་ གསར་ནས་བཀའ་ བཅུ་ ལུང་ རིག་གྲགས་པ་
ལའང་མ་ཉེས་ཁ་ཡོག་འདྲ་མོ་བྱུང་འདུག་པ་ངེས་རང་ལ་སྒེར་དུ་དད་ཡུལ་ཆེ་བ་
བཅས་འདུག་པ་དེ་རང་འཇགས་ཀྱིས་རྒྱལ་བ་ཙོང་ཁ་པ་ཆེན་པོའི་བསྟན་པའི་
རྗེས་སུ་འཇུག་པའི་དགེ་སྦྱོར་ལ་འབད་པ་བྱེད་ཆོག་པའི་ཞུ་བ་ནན་ཆགས་བཅས་
ཕུལ། གོ་འཇོར་གཞུང་ས་ནས་རྫོང་སྡོད་དབང་ལྡན་ཚ་ལུ་བ་དང་ཡམ་འབྲོག་ཁ་
པ་ལུང་པ་བྱོན་པའི་སྐུ་ཚབ་རྣམས་ལའང་རང་ཡུལ་ཕྱོགས་གཅིག་སྟབས་བསམ་
པ་བཟང་པོའི་སྒོ་ནས་སྡེ་པ་ཟུར་དུ་མཚམས་ཞུས་རྟེན་ཀྱང་ཕུལ། ལར་དུས་ཚོད་
སྙིགས་མའི་སྐབས་སྟོད་སྨད་གང་ལ་ཡང་འབྱུང་པོའི་གནོད་པ་ཆེ་ཞིང༌། རྒྱལ་
ཁབ་འདི་ཉིད་དུའང་རྒྱ་བོད་གང་ཡང་འདུ་ཞིང་ཆེ་བ་དང་། ཁྱད་པར་ཧོར། རྫ་
ཁོག་འདི་རྣམས་སུ་སྔ་སོར་ནས་བྱ་སྤྱོད་ངན་པའི་ཤུགས་ཀྱིས་སེར་གཟུགས་དང་
སྐྱེ་བོ་མི་ཆེན་མང་ཤས་བག་ཆགས་ངན་པས་མཚམས་སྦྱར་ཏེ་ལུས་ངན་ཁོ་ནར་
ལེན་པ་ཞིག་ཡོད་འདུག་པ་འདི་ཕྱོགས་སུའང་འགྲིམ་འགྲུལ་མང་བ་དང་། དངོས་
རྫས་འགའི་རྗེས་སུ་འབྲངས་པའི་སྟབས་ཀྱིས་རྒྱལ་ལྟས་ཆེ་བ་ཞིག་མཆིས་པ་དེ་
དག་གི་ཆོ་འཕྲུལ་ཞི་ཐབས། གསང་སྔགས་གསར་རྙིང་དང༌། གཞན་ཡང་སོ་སོའི་
ཕྱག་ལེན་ཐ་དད་ཡོད་པ་གོར་མ་ཆག་མོད། ད་ལམ་བསྟན་པ་དེ་འཛིན་བཅས་
པ་དང་ལུས་ཅན་ཡོངས་ལ་བདེ་ཐབས་སུ་དམིགས་ཏེ་བླ་ཆེན་པ་རི་བའི་བཞེད་པ་
ལྟར་རྡོ་རྗེ་རྣམ་པར་འཇོམས་པའི་སྒོ་ནས་གཏན་པ་མེད་པའི་མཆོད་སྦྱིན་རྒྱ་ཆེན་
པོས་འཁོར་འདས་ཀྱི་མགྲོན་ཐམས་ཅད་ཚིམ་པར་བྱ་ཕྱིར། གཙོ་བོར་ངོས་རང་
དང༌། གཞན་ཡང་ཁྲ་ར་སྒོམ་ཆེན། བླ་མ་རིན་ཆེན་ལྷུན་གྲུབ་བཅས་དཔོན་སློབ་
བཅུ་སྐོར་དང༌། ལ་དྭགས་བླ་མ་བསོད་ནམས་བློ་གྲོས། རྡོ་རྗེ་འཛིན་པ་ཤཱཀྱ་རྒྱལ་
- 318 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཚན། བླ་ མ་ བསོད་ནམས་ ཕྲིན་ལས། དབུ་མཛད་ སངས་ རྒྱས་ བསྟན་ འཛིན་
བཅས་བླ་མ་དགེ་སློང་བཅུ་དྲུག་གིས་ཕྱོགས་བཞིར་དམིགས་པའི་ཁ་འབར་མ།
རྒྱབ་སྐྱོར་དུ་འདུས་ཚོགས་ཀྱིས་ཤེར་སྙིང་དགུ་བཟློག་གསུམ། ཡང་ཆོས་སྒྲོག་པ་
སུམ་ཅུ་སྐོར་གྱིས་ཤེར་ཕྱིན་འབུམ་པ་དང༌། གྲྭ་ཏོག་གསེར་འོད། རྒྱ་ཆེ་རོལ་པ།
བསྐལ་བཟང་། བཀའ་འདུས། བཀའ་ཐང་བཅས་གསུང་སྒྲོག །སྔགས་པ་བསོད་
ནམས་ དགྱེས་དཔོན་གཡོག་བཞིས་རྒྱལ་མདོས་བསྡོ་བ་སོགས་ ཀྱིས་ ལྷ་སྲས་
མིང་སྲིང་གི་སྐུ་གླུད་དང་སྐུ་ཆས་གཞན་ཡང་རྫས་ཆ་ཕོན་ཆེ་བ་བཅས་རྒྱལ་པོ་སྤྱི་
དང༌། བྱེ་བྲག་དམིགས་བསལ་གང་ཡོད་བཅས་ཀྱི་གཟུགས་བརྙན་ལ་འཁོར་
འབྱུང་པོའི་ཚོགས་ཀྱིས་བསྐོར་བ་ཆོས་གྲྭ་ཆེན་པོའི་འགྲམ་ཟིལ་ཆུ་འབབ་པའི་ནང་
དེར་ལྷོ་ནུབ་ཏུ་དམིགས་ཏེ་བརྫངས་པས་ཀུན་གྱིས་རླུང་ལྟས་སོགས་བཟང་ཟེར་
བའི་བདེན་སྙམ་པ་ཞིག་མཆིས། བླ་མཆོད་རྣམས་ལ་བསྙེན་བཀུར་འབུལ་བ་
བཟང་བ་དང༌། བདག་ཅག་ལའང་བཀྲས་དར། བར་སྨན་ཡུག །ལིང་ཡུག་བཞི།
གོས་ ཡུག་ གསུམ། ཟམ་ཡུག་ལྔ། གཅན་གཟན་བདུན། བཟང་ ཇ་ སློབ་ གཅིག །
ཀོ་རྩེ་གཉིས། གཞུང་མ་གཉིས། ཆིབས་གཅིག་བཅས་ཁྱོན་རྣམ་གྲངས་བཅུ་ཕྲག་
གཉིས་ལ་བདུན་གྱིས་ལྷག་པ་གནང་། ཚེས་བཅུ་བཞིའི་ཉིན་ངེད་རང་མགོན་ཁང་
ཆེན་མོར་སོང་ནས་དམ་རྫས་མཆོད་གཏོར་ སྙན་དར་རྒྱས་པ་དང་བཅས་ཏེ།
བསྐང་བ། བཤགས་པ། རྡོ་ རྗེའི་གླུའི་བར་ དང༌ ། དེ་མཚམས་ སྦྱིན་ བདག་ཆེན་
པོར་དཔལ་མགོན་ཞལ་བཞི་པའི་བསྙེན་དུས་ཀྱི་རྗེས་གནང་དང་བཀའ་གཏད་
ཟབ་པར་ཕུལ། བཅོ་ལྔའི་ཉིན་ནས་བརྩམས་ཚེ་རྟ་ཟུང་འབྲེལ་ཚར་ལྔ་བཅུ་རྩ་
བཞི་རེ་ཞག་ཤས་ཕུལ། སྐབས་དེར་ཞབས་དྲུང་རི་བོ་ཆེ་བ་ཡང་དགོན་སྤྲུལ་སྐུ་
-319 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རིན་པོ་ཆེས་ཀོང་པོ་ཙ་རིར་ཕེབས་ཚུལ་སོགས་ཞིབ་རྒྱས་ཀྱི་བཀའ་ཤོག་འཚམ་
འདྲི་གནང་བར་སྐུ་ཚབ་སེར་སྐྱ་འབྱོར་བར་བླ་མ་སྤྲུལ་སྐུར་ཞུ་ལེན་དང་ཐོན་ཆེས་
བཟབས་པར་ཕུལ། སྒ་ཁྲི་འདུ་ནས་ཨ་གཉན་སྐུ་སྐྱེ་ཞིང་ཕེབས་པའི་བསགས་
སྦྱོང་རྟེན་གནང་བར་བང་མི་འབྱོར་བ་བསྔོ་སྨོན་བྱང་འདབ་དང༌། ཞིང་ཕེབས་
པའི་གདུང་ཐལ་གྱིས་སཱཙྪ་གདབ་ཚུལ་དང༌། ཞལ་བཞུགས་རྣམས་ལ་རྐྱེན་སེལ་
གྱི་ རིམ་གྲོ་དགོས་ རིགས་ སོགས་ ཞུ་ ལན་ ཟབ་ རྒྱས་ ཀྱིས་ འཕྲལ་རྫོངས་ཞུས།
གཉེར་ཆེན་བསྟན་པ་བཟང་པོ་ཚ་བ་ཐོག་བབ་ཀྱིས་བསྙུང་བར་ཧ་ཅང་གདེང་ཁེལ་
རང་བརྟག་པ་ལ་མི་འདུག་པས་རིམ་གྲོ་ཉུང་ཤས་དགོས་ཚུལ་དང༌། ཕྱག་རྡོར་
རྗེས་གནང༌། ཀུན་རིག་དབང༌། ཚེ་སྒྲུབ་ཁ་ཤས་ཕུལ། དེ་མཚམས་དུས་ཀྱི་ཆོས་
ཉིད་དུ་ཐིམ་སོང་འཕྲལ་ངེད་རང་དང་བསོད་ནམས་བློ་གྲོས་བཅས་ནས་འཕོ་
འདེབས་དང༌། ཞག་གསུམ་བར་བཞག་ནས་ཕུང་པོ་སྦྱིན་སྲེག་བྱས་ན་ལེགས་
ཚུལ་གྱི་བསླབ་བྱ་ཞུས་པས་སྦྱིན་བདག་ཆེན་པོས་འགོ་འདྲེན་གཞན་དང་མི་འདྲ་
བའི་སྡེ་དགེ་བླ་བྲང་ནས་ཀུན་རིག་ཆོ་ག་སྟོང་ཚར་དང་། བདག་ཉིད་ལའང་བསྔོ་
རྟེན་ ཁ་ བཏགས། སྨན་ ཡུག །ལིང་ ཡུག །གོས་ ཡུག །རས་ ཡུག་ གསུམ། ཝ་
ལྤགས། སྦྲེ། གཡི། གསའ། སྤྱང་ ཀི །སྲམ། སྟག་ ལྤགས། རྟ་ ཕོ་ སྤུས་ ལེགས་ པ་
བཅས་རྣམ་གྲངས་བཅོ་ལྔ་སྩལ་ཞིང་། ལྷག་པར་འདས་པོ་དེ་ཉིད་བསམ་པ་དཀར་
ཞིང་དགེ་སྦྱོར་ཡང་དག་པ་ཞིག་ཀྱང་ཡོད་འདུག་པ་བཅས་སྔ་ཕྱི་ཡུལ་གཞི་བཟང་
བ་ཞིག་བྱུང༌། ཞག་བཞི་ཐོག་ཕུང་པོ་སྦྱིན་སྲེག་དང༌། ངེད་རང་ཚོགས་དབུར་
འདུག་པ་བཅས་འདུས་པ་རྒྱ་མཚོས་བཅོམ་ལྡན་འདས་ངན་སོང་སྦྱོང་བའི་ཆོ་ག་
དབང་ཁྲུས་བྱང་ཞུ་བསྔོ་སྨོན་རྒྱས་པར་བྱས་ཤིང༌། ཁོ་བོ་ཅག་ལ་ཁ་བཏགས།
- 320 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གོས་ ཡུག །རས་ དམར་ བུབས། ཟམ་ ཡུག་ གཉིས། ཏིང་ཤགས། གཏོར་ ཆ། ཉ་
ཕྱིས། དུང་ཆོས། དངུལ་ སྲང་ བཅུ་ གསུམ། དབུ་ཞྭ། གསོལ་ ཏིབ། གོས་ འབོག །
བཟང་ ཇ་ འཁོར་ ལོངས། ཝ་ ལྤགས། སྦྲེ། སྲམ། གཟིག །འབྲི། ཁལ། མཛོ།
ཆིབས་པ་སྒྲ་འཁོར་ཚང་མ་བཅས་གནང་བར་སྦྱིན་བདག་དགེ་སློང་དཀོན་མཆོག་
རྒྱལ་མཚན་ ཅན་ དཔོན་གཡོག་རྣམས་ལ་ རྗེས་ གནང་ དང་ དད་རྟེན་ གནང་ ཆ་
སོགས་བགྱིས། ཡེ་ན་ཕོ་བྲང་དུ་བྱ་ཕོ་སྲོད་ལ་ལེན་གསུམ་འཚེར་འདུག་པ་བརྟག་
ཞུས་བྱུང་དོན་ཞིབ་དཔྱད་བགྱིས་པར་དཔོན་དང་དགོན་སྡེ་བཅས་ལ་ཉེས་འགལ་
མེད་ཅིང༌། སྡེ་དགེ་ཚང་ རང་ལ་ཅུང་ཟད་དོགས་ སྙམ་ པ་བཅས། ཕོ་བྲང་ནས་
བསྐང་བ་སྟོང་ཚར། འཇིགས་བྱེད་ཀྱི་དྲུག་ཅུ་ཉིན་གསུམ། ཞི་དྲག་གི་སྦྱིན་སྲེག་
གང་ མང་ ། གཤིན་ རྗེ་ ཁྲོ་ ཆུ་དུག་ གདོང་དང༌། རྟ་མགྲིན་ གྱི་བཟློག་ པ། རྒྱལ་
བརྔན། ཟབ་མདོ་ཁྲི། མ་མོའི་མདོས། དཔོན་དང་དགོན་པ་སྡེ་བཅས་ཀྱིས་བསྐང་
བརྒྱ་གསུམ། འབུམ་ཚར་གཅིག །བཀའ་ཐང་ཚར་ལྔ། ཙཀྲ་བཅུ་གསུམ་སྟོང་ཚར།
ཁ་འབར་མ་བརྫང་བ་བཅས་དགོས་ཚུལ་གྱི་ཞུ་འབུལ་བགྱིས། ཉེར་ལྔའི་ཉིན་
རྒྱལ་ཁབ་ཆེན་པོའི་ལོ་ལྟར་གྱི་བསྟན་སྲིད་ཀྱི་རིམ་གྲོ་དྲུག་ཅུ་ཆེན་མོ་མཛད་པའི་
ཚོགས་དབུར་སོང་། ཟོར་འཛིན་དམད་ཤོད་བླ་མ་ཚུལ་ཁྲིམས་བཟང་པོ་དང༌། གོ་
བོ་རབ་འབྱམས་གཉིས་ཀྱིས་གནང༌། ཉེར་དགུའི་ཉིན་གཏོར་བརྫང་དངོས་གཞི་
ལས་འཆམ་སོགས་སྤྲོས་པ་ཆེས་ཆེ་བའི་རིགས་ཁྲི་ཆེན་བླ་མ་སྐུ་ཆེན་ཞིང་ཕེབས་
སྟབས་ ཤོལ་ བར་ མཛད། བདག་ ཅག་ ལའང་ ལོ་ ལྟར་གྱི་ གནང་ སྦྱིན་ བཀྲས་
བཏགས། གོས་དར། གཅན་གཟན་གྱི་རིགས། ཇ་འཁོར་དྲུག་བདུན། མར་ཁལ་
བརྒྱ། ནས་ ཁལ་ བརྒྱ་ སོགས་ བཀའ་དྲིན་སྩལ། ཁོ་ བོ་ ཅག་ ནས་ ཀྱང་ ལོ་ ལྟར་
- 321 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཞིན་གྱི་བསྟན་འགྲོ་སྤྱི་དང་བྱེ་བྲག་གི་མི་མཐུན་པའི་ཕྱོགས་མཐའ་དག་ཞི་བ་
དང༌། མཐུན་རྐྱེན་ཐམས་ཅད་ཡིད་བཞིན་དུ་འགྲུབ་པའི་ཕྱིར་གནམ་སྟོང་ཉིན་
ལྷུན་གྲུབ་སྟེང་གི་འདུས་ཚོགས་རིན་པོ་ཆེ་བྱིང་ཆེ་བ་ནས་ཚེ་དཔག་ཏུ་མེད་པ་ལྷ་
དགུའི་དཀྱིལ་འཁོར་ལ་བརྟེན་པའི་ཆོ་ག་སྟོང་ཚར་གཉིས་ལ་དབུ་བཞུགས་སུ་
མཁན་ཆེན་གདན་ཚབ་པ་ཆོས་རྗེ་ཚུལ་ཁྲིམས་དཔལ་བཟང་དང༌། རྒྱལ་མཚན་
དབོན་རིན་པོ་ཆེ་བཅས་བཞུགས། དགེ་སློང་བསྙེན་སོང་བརྒྱས་མགོན་ཁང་ཆེན་
མོར་བསྐང་བ་ཉིན་གང་མ། དགེ་སློང་ སུམ་ཅུས་ མགོན་ ཁང་ གསར་ པར་ ཚར་
ལུགས་ཀྱི་བསྐང་བ་ཉིན་གང་མ། བླ་མ་བཞི་དབུ་བཞུགས་ཀྱིས་ཕྱོགས་བཞིར་
གཏོར་ཆེན་དང༌། གྲྭ་ཚང་རྣམས་ཀྱིས་དམག་ཟོར་ལྷ་མོར་བསྐང་བ། མ་གཟའ་
དམ་གསུམ། བརྟན་མ་བཅུ་གཉིས་ཐང་ལྷ་བཅས་ལ་གསོལ་ཀ །རྡོ་བྲག་ཚང་གིས་
རྟ་མགྲིན་གྱི་བཟློག་པ། ཀ་ཐོག་པས་སེང་གདོང་མའི་བཟློག་པ། དཔལ་ཡུལ་
རྣམ་རྒྱལ་གླིང་པས་གཤིན་རྗེ་ཁྲོ་ཆུ། བྲོ་བརྡུང་པས་གུར་དྲག་གི་བཟློག་པ། ཨ་མྱེ་
བསོད་ནམས་དགྱེས་ཕ་བུས་མི་ནག་མགོ་གསུམ། ཨ་མྱེ་གུར་དྲག་གིས་མི་ ཁ་
དགྲ་བཟློག་དང༌། ཨ་མཆོད་བརྒྱ་དང་བཅུ་བཞིས་བཀའ་འགྱུར་རིན་པོ་ཆེ་ཉིན་
གཉིས། བསྟན་འགྱུར་རིན་པོ་ཆེ་ཉིན་གཉིས་བཅས་བསྒྲུབ་པར་འདུས་ཚོགས་
དང་ཨ་མཆོད་སྦྲགས་པར་ཁྱོན་ཞལ་གྲངས་ཆིག་སྟོང་བརྒྱ་བདུན་ཅུ་དོན་ལྔ་ལ་
ཡོན་འབུལ་བཅོ་ལྔ་རེར་ཤན་ཇ་བར་ཁག་རེ་དང༌། མཁན་ཆེན་གདན་ཚབ་པར་
ཁ་བཏགས། ཝ་ལྤགས། རྟ་ཕོ། རྒྱལ་མཚན་དབོན་པོར་ཁ་བཏགས། ཇ་བར་ཁག་
གཉིས། རྡོ་རྗེ་བྲག་བླ་མར་ཁ་བཏགས། གོས་འབྲེལ། རས་ཡུག །ཝ་ལྤགས། རྟ་ཕོ་
བཅས། རྙིང་དགོན་ཁག་གསུམ་དང་སྔགས་པ་གཉིས་བཅས་ལ་གོས་ཁ་རེ་དང་ཇ་
-322 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཁག་གསུམ་རེ། དབུ་ཆོས་གང་ཡོད་ལ་རྣམ་གཞག་འོས་བབ་དང༌། དེ་ཉིན་ཕན་
གླིང་གི་ལོ་གཏོར་རྣམས་བརྗེ་བའི་མགོ་བརྩམས། ཨངྒི་ར་ཞེས་པ་ཆུ་ཕོ་སྤྲེའུ་ལོ་
ཤར་བའི་ཚེས་ གསུམ་གྱི་སྔ་དྲོའི་ཉིན་གཟའ་པ་སངས་དང་སྐར་མ་ནམ་གྲུའི་
འགྲུབ་སྦྱོར་འཛོམ་འདུག་པའི་སྔ་ཆར་ངེད་ རང་གི་གྲྭ་ཚང་རྣམས་ཀྱིས་གསེར་
སྐྱེམས་དང་ལྷ་བསངས། དགྲ་ལྷ་དཔང་བསྟོད། ངོས་ནས་ དམ་ཅན་སྲུང་མའི་
ཚོགས་ལ་སྙན་དར་དང་མཆོད་གཏོར་རྒྱ་ཆེན་པོ་ཕུལ་ཏེ་ལོ་ལྟར་གྱི་བསྟན་འགྲོ་སྤྱི་
དང་བྱེ་བྲག་སྡེ་དགེ་བླ་བྲང་གི་བསྟན་ཇུས་སྐུ་ཕྱུ་སོགས་ལ་འགལ་རྐྱེན་ཡོད་མེད་
ལུང་ཞིབ་ཏུ་ཞུས་པར་སྤྲེའུ་ལོ་ཤར་ནང་འདིར་ཐོག་མར་ལྷུན་གྲུབ་སྟེང་གི་བསྟན་
པ་ཆབ་སྲིད་བཅས་ལ་ཅུང་ཞིག་དགྲ་ངོ་ཕྲན་བུ་ཤར་རུང་ཧ་ཅང་གི་རིམ་གྲོས་མི་
བཟློག་པ་ནི་མ་ཤར། སྐུ་ཕྱ་སྨོས་པར་བླ་མ་བློ་གྲོས་ཚང་གི་སྐུ་ཕྱྭ་ལ་འཕྲལ་ཕུག་
གང་དུའང་གེགས་དང་ཉེར་འཚེ་མེད་པ་དང༌། དཔོན་ཚང་གི་སྐུ་ཕྱ་སྨོད་པའང་དེ་
དང་མཚུངས། ལྷ་སྲས་སྤྲེའུ་ལོ་པ་སྨོད་པས་ཟླ་བ་དྲུག་པ་ཕན་ནས་བྱ་ལོ་ཚུན་གང་
རིགས་སུ་གེགས་དང་བར་གཅོད་ཕྲན་བུ་ཤར། དགེ་ཚུལ་དབྱངས་ཅན་མར་ལོ་
འདི་ནང་ གང་ རིགས་སུ་ཅུང་ཞིག་དོགས་ངོ་ཤར། བཀྲ་ཤིས་ ལྟེམ་ གྱི་ སྲས་མོ་
རྣམས་ལ་ནི་དོགས་ངོ་མ་མཆིས། བོད་དང་བོད་ཆེན་གང་དུའང་ཧ་ཅང་གིས་
འཇོམ་ངོ་ནི་མ་ཤར། ལོ་ཕྱུགས་གང་ཅིར་བཟང་ངོ་ཤར་ཞིང་ས་བོན་དང་པོ་བར་
བཏབ་ལེགས། གཉིས་པ་སྔ་བཏབ་ལེགས། གསུམ་པ་ཕྱི་བཏབ་ལོ་ཉེས་ངོ་ཤར།
གང་ལྟར་སོ་སོས་རིམ་གྲོ་ཐོ་ཆེན་ལྟར་གནང་ན་འཐུས་ཤིང༌། ས་སྐྱར་འགྲོན་པོ་
སླེབས་ན་བརྟག་ཞུས་བང་ཆེན་དགོས་མིན་བརྟག་དཔྱད་ཞུ་རྒྱུ་མཛད་ན་ལེགས་
ཤིང་ལྷུན་གྲུབ་སྟེང་གི་བསྟན་སྲིད་ཀྱི་རིམ་གྲོར་གྲུབ་མཐའ་ཕྱོགས་ལྷུང་མེད་པར་
- 323 -



;
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བསྐང་བ་ སྟོང་ ཚར་ རེ་ རེ། སྒྲོལ་མ་འབུམ་ཐེར་ གསུམ། ཟབ་མདོ་འབུམ་ཐེར་
གསུམ། རིགས་ གསུམ་ མགོན་ པོའི་ སྙིང་ པོ་ དང༌ ། སིདྡྷི། སེང་ གདོང་ མའི་ རྩ་
སྔགས་རྣམས་དུང་གསུམ། བཀའ་འགྱུར་རིན་པོ་ཆེ་ཚར་བཅུ་གསུམ། འཇིགས་
བྱེད་དྲུག་ཅུ་ དགུ། དམར་ཆེན་ གཏོར་བཟློག །མགོན་པོ་དྲུག་ཅུ། ཕུར་བཟློག །
གཤིན་རྗེ་ཀི་ཀང་། ཁྲོ་ཆུ། བཀའ་བརྒྱད། འཆར་ཁ། དྲེགས་འཇོམས། ཀར་རྒྱུད་
པའི་མགོན་པོ་བེར་ནག་གི་མདོས། འབྲུག་པའི་མགོན་པོ་ཕྱག་བཞི་པའི་མདོས།
དགེ་ལུགས་ཀྱིས་གདུགས་དཀར་དང་སྒྲོལ་མ་གཡུལ་མདོས། བོན་གྱིས་ཁམས་
ཆེན་དང་མ་ཏྲི་མུ་ཡེ་འབུམ་ཐེར་གང་མང༌། ཁྲོ་བོ་རོལ་པ་དང་ སྲིད་རྒྱལ་མ།
བཙན་རྒོད་བཅས་ཀྱི་སྒོ་ནས་གཡུལ་བཟློག །
ཡི་དམ་གང་རིགས་ཀྱི་ལས་བཞིའི་སྦྱིན་སྲེག་བརྒྱ་ཚར་རེ་རེ་དང་། བསང་བརྒྱ་
མཛད་ན་ལེགས། བླ་མ་བློ་གྲོས་ ཀྱི་ ཞབས་བརྟན་ལ་ཚེ་དཔག་སྟོང་ཚར་བཅུ་
གསུམ། སེང་ གེ་སྒྲ་བརྒྱད། མགོན་པོ་ བྲག་ རྫོང་ མ་ བཅུ། མགོན་ པོ་ ལྷ་ བརྒྱད་
འབྲིང་བརྒྱད་ཀྱི་བསྙེན་པ། རི་རྒྱ་ཀླུང་རྒྱ། འཇམ་དཔལ་མཚན་བརྗོད་ཁྲི། སེང་
གེ་སྒྲའི་ཆོ་ག་དགེ་སློང་བཟང་བ་བཅུ་གསུམ་གྱིས་ཉིན་ལྔ་ནས་བདུན་གྱི་བར།
དཔོན་ཚང་ གི་ ཞབས་བརྟན་ ལ་ བསྐང་བ་ སྟོང་ ཚར་ ལྔ། ཚེ་སྒྲུབ་ སྟོང་ ཚར་ལྔ།
འབུམ་ཚར་བཅུ་གསུམ། རྟ་མགྲིན་དང་གུར་དྲག་གི་བཟློག་པ། སྒྲོལ་ཤེར། རྣམ་
འཇོམས་གཟུངས་བཅས་ཁྲི་གཉིས་རེ། སེང་གདོང་རྩ་སྔགས་འབུམ་ཐེར་གསུམ།
ལྷ་སྲས་ཆོས་སྐྱོང་མགོན་པོར་གྲུབ་མཐའ་རིས་མེད་ཀྱིས་བསྐང་བ་སྟོང་ཚར་རེ།
ཚེ་དཔག་དང་ཚེ་སྒྲུབ་སྟོང་ཚར་ཉི་ཤུ་རྩ་ལྔ། བཀའ་འགྱུར་ རིན་པོ་ཆེ་ཚར་ལྔ།
བཀའ་འདུས་བརྒྱ་ཚར། སྒྲོལ་མ་འབུམ་ཐེར། ཟབ་མདོ་འབུམ་ཐེར། གཏོར་མ་
- 324 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འབུམ་ཐེར། གཤིན་ རྗེ་ གང་ རིགས་ཀྱི་བཟློག་ པ་ལྔ། ཟླ་བ་དྲུག་པ་ནས་བཅུ་
གཉིས་བར་གྱི་ཟླ་བ་རེ་རེར་བསྐང་བ་སྟོང་ཚར་རེ། ཚེ་དཔག་སྟོང་ཚར་རེ། རྡོ་རྗེ་
འཇིགས་བྱེད་ཀྱི་ཞི་བའི་སྦྱིན་སྲེག་བརྒྱ་ཚར་རེ་རྣམས་དང༌། དགོན་རྣམས་ལ་རེ་
མོས་མཛད་པའི་འཇིགས་བྱེད་དྲུག་ཅུ་རྒྱས་པ་རེ། ཚེ་ ཐར་བརྒྱ། ཀླུང་རྟ་བརྒྱ།
སྲས་པོ་ཆུང་བར་ བསྐང་བ་ སྟོང་ ཚར་ དང་རྣམ་རྒྱལ་སྟོང་མཆོད་ བཅུ་གསུམ།
བརྒྱད་སྟོང་པ་བརྒྱ་ཚར་བསྒྲག །དབྱངས་ཅན་མའི་གེགས་སེལ་དུ་གྲུབ་མཐའ་
རིས་མེད་ལ་བསྐང་བ་སྟོང་ཚར་རེ། ཚེ་སྒྲུབ་རིགས་སྟོང་ཚར་ཉི་ཤུ། བཀའ་འགྱུར་
ཚར་གཅིག་དང་རྣམ་རྒྱལ་སྟོང་མཆོད་རེ་རེ། སྒྲོལ་མ་ཁྲི། ཟབ་མདོ་ཁྲི་རེ། འབུམ་
ཚར་རེ་རྣམས་བྱ་ལོ་མ་སར་བར་གྱི་ཟླ་བ་བྱུང་ངོ་ཅོག་ལ་མ་ཆག་པར་མཛད།
སྲས་མོ་རྣམས་ལ་ཚེ་དཔག་སྟོང་ཚར་གཅིག་དང་སྒྲོལ་ཤེར་གཉིས་ཁྲི་རེ། བསོད་
ནམས་དབང་མོར་སྒེར་དུ་ཚེ་དཔག་སྟོང་ཚར་གཅིག་དང་འབུམ་ཚར་གཅིག །
གཏོར་མ་འབུམ་ཐེར་རྣམས་མཛད་དགོས་ཚུལ་དང༌། སྡེ་དགེའི་མངའ་ཞབས་
ཀྱིས་གཙོས་བོད་དང་བོད་ཆེན་ཀུན་གྱི་བསྟན་འགྲོ་སྤྱིའི་རིམ་གྲོ་དགོས་ཚུལ་ཡང་
འདི་ ལྟར་ གནང་ སྟེ། བཅོམ་ ལྡན་ འདས་ རིགས་ གསུམ་ མགོན་ པོ་ དང༌ ། སློབ་
དཔོན་རིན་པོ་ཆེ་པདྨ་འབྱུང་གནས། རྗེ་བཙུན་མ་འཕགས་མ་སྒྲོལ་མ་སོགས་
ཐུགས་ རྗེའི་ དབང་ཕྱུག་རྣམས་ ལ་ ཕྱག་ འཚལ་ལོ། །ཆུ་ཕོ་སྤྲེའུ་ལོར་ཤར་ནང་
འདིར་བོད་དང་བོད་ཆེན་གང་དུའང་ཅུང་ཟད་བསྟན་འགྲོ་འཚུབ་ངོ་ཤར། ལོ་ཐོག་
དང་ཀར་ཕྱུགས་གང་དུའང་ལེགས། འདི་ལོའི་ས་བོན་མར་འདེབས་རང་རང་གི་
ཡུལ་སྲོལ་གང་ཡོད་གཙོ་བོར་བཟུང་བའི་ཧ་ཅང་གིས་མི་སྔ་ཞིང་ཧ་ཅང་གིས་མི་ཕྱི་
བ་ལ་ས་བོན་ཐམས་ཅད་བཏབ་གྲུབ་པར་བྱས་ན་ལོ་ཐོག་མཐར་ཕྱིན་གྱི་བཟང་པོ་
mA）
- 325 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ་
འོང་། ས་བོན་འདེབས་འགྱངས་ན་ལོ་ཉེས་ངོ་ཤར་བས་གང་ལྟར་དེ་དག་ཐམས་
ཅད་ལ་དམིགས་ཏེ་གྲུབ་མཐའ་རང་རང་སོ་སོས་ཕྱོགས་ལྷུང་མེད་པར་བླ་མ་
རྣམས་དང་སློབ་དཔོན་རིན་པོ་ཆེ་ལ་གསོལ་བ་འདེབས། རིགས་གསུམ་མགོན་
པོའི་གཟུངས། སྒྲོལ་མའི་གཟུངས་འུར་འདོན། བཀའ་འགྱུར་རིན་པོ་ཆེ། འབུམ།
བཀའ་འདུས། གྲ་ལྔ། མ་ཎི་བཀའ་འབུམ། གསེར་འོད། ཏོག་གཟུངས། བཀའ་ཐང་
རིགས། ཀླུ་འབུམ་རིགས་གང་མང༌། སྒྲོལ་མ། ཟབ་མདོ། གདུགས་དཀར། འཁོར་
ལོ་འབར་བ། ལྷ་བསང༌། ཀླུང་རྟ། སྲུང་མ་སོ་སོའི་བསྐང་བཟློག །ཆབ་གཏོར། ཀླུ་
གཏོར། འབྱུང་ བཞི་ གཏོར་མ། ཆ་ གསུམ། གཏོར་མ་བརྒྱ་རྩ། སཱཙྪ། ཚེ་ཐར། ཇོ་
དར། རི་རྒྱ་ཀླུང་རྒྱ་དང༌། ལྷ་ཁང་རྣམས་ལ་རབ་གནས། རྟ་མགྲིན། གུར་དྲག །
གཤིན་རྗེ་གང་རུང་གི་བཟློག་པ། མ་མོ་དང༌། ཀླུ། ས་བདག །རྒྱལ་པོ། བཙན།
དམ་སྲི་རྣམས་ ཀྱི་མདོས། ལྷ་འདྲེ་ཁེངས་མདོས། ལམ་ལྷ་ གསོ་བ། མ་ཎི་སྤྱན་
དབྱེ་དང་ལམ་འཕྲང་བཅོས་པ། དབུལ་པོ་དང་བྱ་ཁྱི་རྣམས་ལ་ཟས་སྟེར་བྱ་བ་
སོགས་ཁྲལ་དུ་མ་སོང་བའི་རང་རང་འབྱོར་ཚོགས་དང་བསྟུན་པའི་ཆེ་ཐུབ་ཆུང་
ཐུབ་ཀྱི་བསམ་པ་བཟང་པོ་མཛོད། ཅེས་ཆུ་ཕོ་སྤྲེའུའི་ལོ་ཟླ་བ་དང་པོའི་ཚེས་
གསུམ་ལ་ངོར་མཁན་པོ་དཔལ་ལྡན་ཆོས་སྐྱོང་གིས་དགེ་བསྐུལ་དུ་ལྷག་བསམ་
དཀར་པོས་ཕུལ་བ་དགེ་བར་གྱུར་ཅིག །ཅེས་པ་གོང་གསལ་གྱི་བསྟན་རིམ་འདི་
རྣམས་ལེགས་ཚུལ་གྱི་དོན་འབྲས་ཐོ་ཚར་བཀོད་དེ་ཕུལ། དེ་འཕྲལ་སྡེ་བཞི་དགེ་
བཅུའི་དཔལ་ཡོན་ རྒྱས་ པའི་ ཕོ་བྲང་ཆེན་པོ་ལོ་ གསར་ གྱི་ དགའ་སྟོན་དུ་སྐུ་
ཚབ་ཚུལ་ཁྲིམས་རབ་བརྟན་ཅན་དང༌། རྒྱ་གླིང་སྤོས་སྣ་བཅས་མཛད་བྱུང་བར་
སོང་ ། དེ་ ཉིན་ དང་ ཚེས་བཞི་ཉིན་བཅས་ལ་གསོལ་སྟོན་རྣམ་པར་རྒྱལ་བའི་
- 326 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཡོངས་འདུའི་ཚལ་གྱི་ལྷ་དབང་རྣམས་ཀྱི་དཔལ་འབྱོར་ལྟ་བུར་མཆིས། སྐབས་ཀྱི་
བྲེལ་བ་རྣམས་གང་འོས་བཅད་ཅིང་། གཉེར་ཆེན་ཆོས་སྐྱོང་བློ་གྲོས་ཞིང་ཕེབས་
པའི་སྐུ་གདུང་སྦྱིན་སྲེག་ལ་ངེད་འོང་དགོས་ཚུལ་ཟེར་རུང་བསྙེན་མཚམས་དང་
ཐུག་པས་བླ་མ་ཞུ་ཆེན་ཚུལ་ཁྲིམས་རིན་ཆེན་ཕེབས་ན་ཆོག་ཚུལ་ཞུས། ངེད་ནས་
ཁོང་འདས་པོ་དེ་ཉིད་སྡེ་དགེ་ཚང་དང་ས་ངོར་གྱི་གཙོས་བསྟན་པ་ལྷག་བསམ་ཆེ་
ཞིང་ཆོས་མཐུན་གྱི་ལས་བསོད་གཞན་དང་མ་འདྲ་བ་དང༌། ཞལ་བཞུགས་བཅས་
ངེད་རང་ལའང་ཕན་ཐོགས་རྒྱ་ཆེ་བ་བཅས་དགོང་རྫོགས་སུ་མཁར་མདོར་བརྒྱ་
མཆོད་དང་ཚོགས་ཆེན་ལ་མང་ཇ་འགྱེད། བླ་ཁག་ལ་བསྔོ་རྟེན་སོགས་གང་དྲག་
ཞུས། ཚེས་བཞིའི་ནུབ་མོ་ནས་བཟུང་ལོ་ལྟར་གྱི་ཆོས་སྲུང་རྣམས་ལ་དུས་གཏོར་
འབུལ་རྒྱུའི་བསྙེན་མཚམས་སུ་བསྡད་ནས། ཐོག་མར་རྡོ་རྗེ་ནག་པོ་ཆེན་པོ་དང་
ཞིང་སྐྱོང་གདོང་བཞི་པ་བཅས་ལ་གཏོར་འབུལ་གྱི་མགོ་བརྩམ་ཚེ་ནུབ་གཅིག་རྨི་
ལམ་དུ་ལུང་པ་ཤིན་ཏུ་ཆེ་བ་ཞིག་གི་ཕུའི་བྱང་ནས་ཆུ་ཆེ་བ་ཞིག་འབབ་པའི་ནུབ་
བརྒྱུད་ཀྱི་སྤང་རི་མཐོ་བ་ཞིག་ལ་མི་སེར་སྐྱ་མང་པོ་དང་རྟ་ནོར་ཕོན་ཆེ་བ་ཞིག་
མཆིས། ཤར་གྱི་རི་མཐོ་བར་མཁར་བཟང་པོ་ཞིག་འདུག་པར་དེའི་ཉེ་སྐོར་ན་ངེད་
རང་དང་སྡེ་དགེའི་མི་བྱིང་སྐུ་འཁོར་གྲྭ་ཚང་ཐམས་ཅད་འདུག་པར་རེ་ཞིག་ནས་མི་
ཞིག་བྱུང་སྟེ། ཁྱོད་ཀྱིས་ཆོས་སྲུང་རྣམས་ལ་དམིགས་གཏད་མཛོད། ཕ་ རིའི་ རི་
འདི་ཞིག་འོང་བ་ཡིན་ཟེར་བ་དང་། བྱེ་
ཡང་གཅིག་འོང་སྟེ་ད་དུང་ཆུ་ཆེན་པོ་ཞབས་ནས་རྡོལ་ཏེ་རི་ཕན་ཚུན་ཐམས་
ཅད་འཇིག་ཅིང་སྐྱེ་བོ་དང་རྟ་ཕྱུགས་ཐམས་ཅད་ཞབས་སུ་འགྲོ་ཟེར་བར་ངེད་ནས་
དམ་ཅན་རྒྱ་མཚོར་ཕྲིན་བཅོལ་དྲག་ཏུ་བྱས་པས་ནུབ་ཀྱི་རི་དེར་འགྱེལ་ལ་ཁད་པ་
- 327 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཞིག་གི་འོག་ནས་ཆུ་དམར་ཉོག་གེ་བ་ཆེ་བ་ཞིག་བྱུང་བས་ལུང་པ་དེ་དང་ཤར་
རིའི་ཞབས་ཐམས་ཅད་ཆུས་འཇིག་ལ་ཁད་པར་ཡང་བསྐྱར་གསོལ་བ་བཏབ་པས་
ཆུ་ཆེན་པོར་གྲུ་བཙུགས་པ་འདྲ་མོས་མི་རེག་པ་ཞིག་གིས་ལྟོས་བཅས་དེ་དག་གང་
ཡོད་དང་ཕན་ཚུན་གྱི་རི་མཁར་བཅས་མ་ཞོམ་པ་ཞིག་རྨིས་པས་འདིར་ནང་གི་
བསྟན་ཇུས་ལ་བལྟའམ་ཕྱི་མིའི་ཕན་ཐོགས་ཡིན་ནི་ བློས་མ་ཐིབ། ཚེས་བརྒྱད་
ཉིན་སྒྲུབ་མཆོད་ཆེན་མོའི་ཚོགས་པར་འཕར་ཇའི་ཐོག་བརྒྱ་མཆོད་དང༌། དགེ་
འདུན་པ་རྣམས་དང་ཨ་མཆོད་སྔགས་པ་ལས་ཚན་གང་ཡོད་བཅས་ལ་འགྱེད་ཉི་
ཤུར་བར་ཁག་རེ། ལས་སྣེ་རྣམས་ལ་སུམ་སྐལ། ཆོས་རྗེ་རྣམས་ལ་བསྔོ་རྟེན་དང་།
སྤྲང་པོ་དང་བྱ་ཁྱི་རྣམས་ལ་ཟས་སྟེར་བཅས་བགྱིས། ཚེ་བཅུའི་ཉིན་སྡེ་དགེ་བླ་
བྲང་གིས་བླ་མ་ཡི་དམ་སངས་རྒྱས་བྱང་སེམས་ཆོས་སྲུང་བཅས་ཀྱི་གསེར་སྐུ་
གསར་བཞེངས་སུམ་ཅུ་སྐོར་ལ་གཟུངས་གཞུག་རབ་གནས་བཅས་དང༌། བཅུ་
གཅིག་ ཉིན་ངེད་ རང་ ཕྱོགས་ འགྲོའི་དུས་སུ་གདན་འདྲེན་རྒྱུའི་དཔལ་གུར་གྱི་
མགོན་པོ་ལྕམ་དྲལ་དང་གནོད་སྦྱིན་མ་རུ་རྩེའི་རྟེན་ཐུགས་གསར་བཞེངས་ཀྱི་
གཟུངས་གཞུག་གི་བཅའ་གཞི་ཐོག་མར་བསྒྲིགས་སྐབས་ནམ་མཁའ་ནས་སྤྲིན་གློ་
བུར་འདུ་བ་དང༌། ལྷོ་ཕྱོགས་ནས་འབྲུག་གི་སྒྲ་ལན་གཉིས་བར་དུ་གྲགས་པ་
བཅས་རྟེན་འབྲེལ་ལེགས་ལམ་ཆེ་བར་གྱུར། ཚེས་བཅུ་གསུམ་ཉིན་སྡེ་དགེ་བླ་
བྲང་དང་བཀྲ་ཤིས་ལྟེམ་བཅས་སུ་ཕན་གླིང་ནས་ལོ་ལྟར་གྱི་མཇལ་ཁྱབ་ཞུ་བར་
ཕྱག་མཛོད་རྣམས་བརྫངས། བཅོ་ལྔའི་དུས་ཆེན་ཉིན་སྡེ་དགེ་བླ་བྲང་གཞུང་དང་
ལྷ་སྲས་བསོད་ནམས་མགོན་པོའི་སྐུ་ཞབས་ནས་ཁྲི་ཆེན་བླ་མ་ཞིང་ཕེབས་དང༌།
ནོར་འཛིན་དབང་མོ་ཚེ་རིང་ལགས་ཞིང་དུ་གཤེགས་པའི་དགོངས་རྫོགས་ཡང་
- 328 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བསྐྱར་འདུས་ཚོགས་སུ་གྲལ་འགྱེད་ཆེ་བ། བླ་མ་རྣམས་ལ་བསྔོ་རྟེན་ཟབ་པ་དང་།
བདག་ཅག་ལའང་བསྔོ་རྟེན་བླ་བྲང་ནས་ལྷ་རྫས་དྲི་མེད་གསུམ། བར་སྨན་གསུམ།
ལིང་སྣ་ཚོགས་ ཡུག་བདུན། འཇམ་གོས་ཡུག་ གསུམ། ཟམ་ཡུག་སྣ་ཚོགས་བཅུ།
གསེར་སྲང་གང་། དངུལ་སྲང་བཅུ། ཝ་སྦེ་གཉིས། གཡི་གཉིས། གུང་གཉིས། སྲམ་
གཉིས། གསའ་ གཉིས། སྤྱང་ལྤགས་ གསུམ། གཟིག་ལྤགས་ གཉིས། སྟག་ལྤགས་
གཅིག །བཟང་ ཇ་ སྤོ་ སློབ་ གཉིས། ཆུང་ཇུ་གཅིག །ཆེ་ མཛོ་ གཅིག །དྲེའུ་ གཅིག །
ཆིབས་པ་གཅིག་བཅས་ཁྱོན་རྣམ་གྲངས་རི་འབྱུང་གི་གྲངས་ལྡན་དང༌། བཀྲ་ཤིས་
ལྟེམ་ནས་ཀྱང་ལྷ་རྫས་དཀར་པོ་དྲི་གྲལ་ལྔ། མ་ཧཱཉྩ་ཡུག་ལྔ། ལིང་ཡུག་ལྔ། ཤུག་
ཚང་ཡུག་ལྔ། བཟང་གོས་གསེར་མ་ཡུག་གཅིག །འཇམ་གོས་ཡུག་གཉིས། རྒྱ་ཟམ་
མདོག་སྣ་ཚོགས་ཡུག་བཅུ་གཉིས། ཕྲུག་བུབས་གཅིག །ཨོ་རོ་སུ་བུབས་གཅིག །
བུ་ཧར་ཀོ་བུབས་གཅིག །ས་སྙིང་སྲང་དོ། རྡོ་ཞུན་སྲང་ལྔ་བཅུ་ཐམ་པ། ཝ་ལྤགས་
བཅུ། སྦེ་ ལྤགས་ གཉིས། སྲམ་ ལྤགས་ གཅིག །གསའ་ ལྤགས་ གཅིག ། གཡི་
ལྤགས་གཅིག །སྤྱང་ལྤགས་གཅིག །གུང་ལྤགས་གཉིས། གཟིག་ལྤགས་གཉིས།
སྐུ་ཆས་ཨོ་རུ་སུའི་དབུ་ཞྭ་ཇ་ལ་འབྱར་མ། ན་བཟའ་གོས་ཆེན་གསེར་འབྲུག་རྒྱན་
བཞི་མ་སྤུས་ལེགས། བུ་ཧར་སོགས་ལྷམ། རལ་གྲི། མེ་མདའ་བཅའ་ལག་ཚང་
མ། མདའ་གཞུ་གཡས་གཡོན་ཆ་འཛོམ། ཆིབས་སྒ་སྲབ་རྨེད་བཅས་འཁོར་ཚང༌།
ཆིབས་བཟང་བ་གཅིག །ཆིབས་རོལ་གཉིས། དྲེའུ་གཅིག །མཛོ་ལྔ། གཡག་ ལྔ་
བཅས། ཡང་ ཁ་ བཏགས། སྨན་ ཡུག །ལིང་ ཡུག་ གཉིས། གོས་ ཡུག ། རྒྱ་ཟམ་
ཡུག་བརྒྱད། ཝ་ལྤགས་ལྔ། གཡི་ལྤགས་གཉིས། སྲམ་ལྤགས་གཅིག །སྦྲེ་ལྤགས་
གཅིག །གསའ་ གཅིག །སྤྱང་ ཀི་ གཅིག །གཟིག་ལྤགས་ གཅིག །ཇ་ འཁོར་དྲུག་
- 329 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
གཉིས། རྟ་ཕོ་བཅས་རྒྱས་པར་གནང་ཞིང་། དགེ་སྦྱོར་སྐབས་སུ་སོང་བའི་ཐུན་
བར་ ནས་ འདས་ བཞུགས་ཐམས་ ཅད་ ལ་ སྐུ་དྲིན་གསོབ་ ཕྱིར་ བསྔོ་ སྨོན་ གང་
དྲག་ཞུས་པ་དང་། སོ་སོར་ཞུ་ལན་དང་སྐུ་ཚབ་རྣམས་ལ་བྱིན་རྟེན་གསོལ་ཞབས་
གནང་ཆ་འོས་བབ་བགྱིས། གཞན་ཡང་ཡུལ་དེ་ཉིད་དང་ཕྱོགས་གང་ནས་མཆོག་
དམན་གང་གི་ལེགས་ཉེས་ཀྱི་བརྟག་པ་དགོས་ཚུལ་དང༌། བསྔོ་རྟེན་འབུལ་ཆུང་
རིགས་ཕུལ་མི་སོ་སོའི་རེ་བ་བསྐང་བ་དང་། རྡོ་རྗེ་འཛིན་པ་བསོད་ནམས་རྒྱལ་
མཚན་སྔོན་དུ་ཞིང་ཕེབས་པའི་གདུང་རུས་ལ་སཱཙྪ་བཏབ་ཅིང་བྱང་ཆུབ་མཆོད་
རྟེན་མདའ་ཚད་ཙམ་བཞེངས་པའི་གཟུངས་གཞུག་ གསེར་ གསོལ་རབ་གནས་
བར་གྱི་མཐུན་འགྱུར་དང༌། བླ་ཆེན་རྒྱ་མཚོ་ཞིང་ཕེབས་ཀྱི་སྨན་སྐུ་མི་ཚད་ཙམ་སྡེ་
དགེ་བླ་བྲང་དུ་བཞེངས་ནས་ལོ་གྲངས་ནས་ལས་འཕྲོ་ལུས་འདུག་པས་གཟུངས་
བཞུགས་ ཀྱང་ ཕུལ་ བའི་དོ་དམ་ཞུས། བཅུ་ བདུན་ ཉིན་ རྟེན་ཐུགས་རྣམས་ལ་
མངའ་གསོལ་རབ་གནས་བགྱིས་སྐབས་གང་ཅིའི་རྟེན་འབྲེལ་བཟང་ཞིང་ལྷག་
པར་དེ་ཉིན་ཡང་ཁ་ཆར་དྲག་ཏུ་འབབ་པ་དང་འབྲུག་གི་སྒྲ་ཆེ་བ་ལན་ལྔ་ཙམ་
གྲགས་པ་སོགས་ཡ་མཚན་ཆེ་བར་གྱུར་ཅིང༌། ཆོས་སྲུང་རྣམས་ལ་གཏོར་འབུལ་
གྱི་རིམ་པ་འདི་ལོ་ཟབ་པ་དང་རྒྱས་པའི་ཚུལ་གྱིས་ནག་པོ་ཆེན་པོ་ལྕམ་དྲལ་དང༌།
ཞལ་བཞི་པ། ལས་མགོན། དུར་བདག །དམག་ཟོར་མ། བེག་གདོང་རྣམས་ལ་
བརྒྱ་ཚར་ཕྱེད་ལྔ་རེ། སྟག་ཞོན་ཏྲཀྵད་ལྕམ་དྲལ། མགོན་དཀར། ཕྱག་དྲུག་ནག་
པོ། ཕྱོགས་ སྐྱོང༌། ལས་ གཤིན། ལྷ་བཅུ་གསུམ་རྣམས་ ལ་བརྒྱ་ཚར་ གསུམ་ རེ་
བཅས་ཕུལ། ཉེར་གསུམ་ཉིན་གཟའ་ཟླ་བ་སྐར་མ་སྣོན་བཅས་ཆུ་ནང་འཕྲད་པ་
དང་བཀྲ་ཤིས་པའི་ཉི་མ་འཛོམས་པར་བསྟུན་ཏེ་གྲུབ་པར་བགྱིས་ཐོག་དེ་ཉིན་སྡེ་
- 330 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
དགེའི་ཕོ་བྲང་ཁག་བཞིའི་མངའ་ཞབས་ནས་སེར་སྐྱ་བཞིས་དབང༌། ཞི་བ། རྒྱས་
པ། དྲག་པོའི་རིམ་པ་དང་མཐུན་པའི་དར་ཚོན་ཆེ་ལེགས་རེ་བྱུང་བར་རྟེན་ཐུགས་
རྣམས་ལ་གསོལ་ཞིང་། ངེད་རང་གི་འདོད་དོན་ཇི་ལྟར་ཡོད་པའི་ལུང་རྣམས་ཀྱང་
ཞིབ་པར་ཞུས། ཕུར་སྒྲུབ་ཆེན་མོའི་ཚོགས་པ་ལའང་ལོ་ལྟར་གྱི་འཕར་ ཇ་དང་
བསྔོ་རྟེན་ཇ་འགྱེད་བཅས་ཕུལ་བར་ཕྱག་མཛོད་པ་བཏང་ཞིང་། ངེད་རང་མཆོད་
དཔོན་བླ་མ་རིན་ཆེན་ལྷུན་གྲུབ་ཀྱི་གེགས་སེལ་དུ་ཕྱག་རྡོར་ཨུ་ཙཱརྱའི་རྗེས་གནང་
ཞིག་བྱས་ཏེ་དེ་ནུབ་བསྙེན་མཚམས་བཞག །མཛོད་པ་ཆེ་བར་དྲན་ཐང་གི་གདུང་
འབུམ་གྱི་དྲུང་དུ་མར་མེའི་ཀོང་བུ་བརྒྱ་འབུལ་རྒྱུའི་བཅའ་བཞི་བསྒྲིགས་དགོས་
ཚུལ་དང༌། རབ་ཏུ་རང་ཉིད་བློ་གྲོས་དམན་རུང་འདུས་ཚོགས་རྣམས་ལ་རྡོ་རྗེ་
གཞོན་ནུའམ་དཔལ་དུས་ཀྱི་འཁོར་ལོ་གང་རིགས་ཞིག་གི་རྒྱུ་དབང་ལས་སྐལ་
ཡོད་མེད་ཇི་ལྟར་མཆིས་བསམ་པ་ཞིག་ཡོད་པར་ཉེར་བཞིའི་ནུབ་མོར་ཤར་ཆེན་
གོང་མའི་རྟེན་མཆོག་ཁྱད་པར་ཅན་བཞུགས་པའི་མཆོད་ཁང་ཡིན་སྙམ་པའི་ཁྲི་
མཐོ་བ་ཞིག་གི་སྟེང་ན་ངེད་རང་བསྡད་འདུག་པར་གློ་བུར་དུ་སྒོ་དྲུང་ལ་ཞ་ལུའི་མ་
ཧེ་མཆོད་པའི་སྐད་བཏང་མི་སླེབས་འདུག་ཟེར་བ་ཐོས་འཕྲལ་ཕྱག་མཛོད་བསོད་
ནམས་རྒྱ་མཚོས་ཁྲིད་བྱུང་བ་གདན་ཞིག་བཏིང་སོང་འཕྲལ། དགེ་སློང་བག་བྲོ་བ་
ཞིག་གིས་ལག་ཏུ་གཙང་སྨྱོན་ཆེན་པོའི་ཡིན་ཟེར་བའི་ལྕགས་ཀྱི་ཁ་ཊཾ་རྩེ་གསུམ་
འདོམ་གང་ཞིག་ངེད་ལ་གཏད་ནས་ཁོས་ཉམས་ལེན་བཟང་པོ་བྱས། དེའི་སྟོབས་
ཀྱིས་སྔོན་གྱི་སྐད་བཏང་བའི་རྣལ་འབྱོར་གཞན་དང་ང་མི་འདྲ། སེར་སྐྱ་ཐམས་
ཅད་ཚོགས་པའི་མིག་ལམ་དུ་མཚམས་ཁང་གི་དཀར་ཁུང་མཐོ་གང་གྲུ་བཞི་ནས་
ཐོགས་ མེད་ དུ་ འོང་ བ་ ཡིན། ཁྱེད་ ཀྱིས་ ལར་བསྟན་ འགྲོར་ བསམ་ པ་ལེགས་
- 331 -



བཞག་ལས་
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཤིང་ཁྱད་པར་མདོ་ཁམས་སྒང་གང་དུའང་རྟེན་བཞེངས་མང་པོ་བྱས་འདུག་པའི་
རྒྱུ་མཚན་གསལ་བ་ཞིག་སྨྲས་རུང་། ས་སྐྱ་གོང་། བཀྲ་ཤིས་ལྷུན་པོ་ངོར་བླ་བྲང་
ཁག་བཅས་ཀྱི་ཚོང་དཔོན་ རྣམས་ འབྱོར། སོ་སོས་བཀའ་ཤོག་དང་ ཡིག་རྟེན་
རིགས་མཇལ་དར་བཅས་འབྱོར་པ། བྱིང་གི་དབུས་ཕྱོགས་ཐམས་ཅད་བདེ་ཚུལ་
དང༌། མཁན་དབོན་འཇམ་དབྱངས་ཆོས་ཀྱི་བླ་མ་ཁྲི་ལ་ཕེབས་ནས་ཡུན་མ་ལོན་
པར་ཞིང་ཁམས་སུ་གཤེགས་ཚུལ་དང༌། གང་ཅིའི་སྐོར་ལ་དཀའ་ཚེགས་ཆེ་ཚུལ་
གྱི་གནང་ཚོགས་དབོན་ཆུང་ཕྱག་མཛོད་དམ་ཆོས་བཅས་ནས་འབྱོར་རུང་། གཙོ་
བོར་ཨེ་ཝཾ་བསྟན་པའི་གེགས་ཆ་དང༌། ལྷག་ཏུ་སྡེ་དགེ་ལྷུན་གྲུབ་སྟེང་གིས་གཙོས་
ས་དགོན་རྣམས་ལས་སྐལ་ཆུང་བ་དང༌། ངེད་རང་ནས་ཀྱང་ལྷ་དབོན་དེ་ཉིད་ལ་
སྔ་ཕྱིར་བསྟན་ཕན་མཚུངས་བྲལ་ཞིག་ཨེ་འོང་གི་ལེགས་སྟོན་དང་ཞབས་འགྱུར་
སོགས་ཅི་དྲག་ཞུས་རུང་བསམ་ཐོག་ཏུ་མ་ཁེལ་བ་ཞིག་བྱུང་ཞིང་། དཔལ་ས་སྐྱ་པ་
ཆེན་པོའི་དགོངས་བཞེད་ཀྱིས་ཨེ་ཝཾ་གདན་ཚབ་རྡོ་རྗེ་སློབ་དཔོན་དཀོན་མཆོག་
གྲགས་པ་ཕེབས་དགོས་ཚུལ་ གྱི་གསུང་ཤོག་གནང་ ལུགས་ངེད་ལ་ གནང་བ་
དགའ་ སྤྲོའི་ རང་ བཞིན་ དུ་ གྱུར་ ཀྱང་། ད་ནི་ སྐྱབས་ མགོན་ དམ་ པ་ རྣམས་ སུ་
བཞུགས་རུང་ཐུགས་བསྐྱེད་རྒྱ་ཆེན་པོའི་བཀའ་དྲིན་གྱི་ཕྲིན་ལས་སྤྱི་སྒེར་གང་
ལའང་ཁྱབ་དགོས་པ་འདུག ། ཉེར་ལྔ་ནས་དགུའི་བར་སེང་གདོང་མའི་བཟློག་
པ་དང༌། ཟངས་གྲི་སྐོར་གསུམ་ལ་གཏོར་འབུལ་གཙོ་བོར་འབད་ཅིང༌། གཉིས་
པའི་ཚེས་གཅིག་ཉིན་གཟའ་སྐར་བཟང་བ་བཅས་སྔ་དྲོའི་ཆར་ཐོག་མར་ལྷ་སྲས་
མིང་སྲིང་ལ་བྲན་བདུད་ཀྱི་བཀའ་གཏད་བཟང་བར་ཕུལ། དེ་རྒྱབ་སྐུ་འཁོར་བྱིང་
ལ་སེང་གདོང་མའི་རྗེས་གནང་ཞིག་དང་གསོལ་ཆས་ཐོག་ཁོ་བོ་རང་གིས་རྟ་ལོ་
- 332 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ནས་བཟུང་མཆོག་གསུམ་གྱི་ལུང་ཞུས་གསལ་བར་བྱུང་དོན་བཞིན་དབུས་ཕྱོགས་
སུ་འགྲོ་རྒྱུའི་མོས་འདུན་གྱི་སྙན་སྒྲོན་འདི་ལྟར་ཕུལ།
|
༧ བཀའ་དྲིན་ནམ་ཡང་མཚུངས་པ་མ་མཆིས་པའི་ཞབས་པད་རིན་པོ་ཆེ་སྐུ་
མཆེད་ལྷན་རྒྱས་པའི་ཞབས་སྟེགས་གསེར་ཁྲི་རིན་པོ་ཆེ་ཟུང་གི་དྲུང་དུ། གུས་
ཕྱག་ དང༌ བཅས་ ཏེ་ གསོལ་ བ་ རྩེ་ གཅིག་ ཏུ་ འདེ བས་ པའི་ སྙིང་ པོའི་ དོན་
འབྲས་ཁ་ཞེ་མེད་ པར་ཞུ་བ། ཆོས་དབྱིངས་ལ་ཚོམ་པ་སྐད་ཅིག་ཀྱང་མི་ འཇུག་ པ་
ནས་བྱམས་གཟིགས་སྙིང་རྗེ་མི་ཆུང་བའི་བདག་རྐྱེན་ཞུ་འདོད། ཕྲན་ཡང་ས་སྐྱོང་
བླ་མ་ཁྲི་ཆེན་ཞིང་ཕེབས་ཀྱི་བཀའ་མ་བཟློག་པའི་འདི་གའི་རྒྱལ་ཁབ་ཆེན་པོའི་
རིམ་ གྲོ་པར་ སླེབས། འདས་ བཞུགས་ གང་ ནས་ ཀྱང་ ཐུགས་ རྗེའི་ སྤྱན་ རས་
གཟིགས་པ་སྔ་ཕྱི་བར་གསུམ་དུ་ཆེ་བའི་བཀའ་དྲིན་འདི་ཕྱི་གང་དུའང་གཞལ་མ་
ནུས་པ་བྱུང་བ་དང༌། ད་དུང་རང་ཉིད་གང་དང་ཅིའི་གཏམ་དོན་ལའང་འདི་ལས་
ལྷག་པ་གཞན་དུ་མ་མཆིས་མོད། དེ་ལྟ་ནའང་ད་ཆ་ལོ་གྲངས་དང་ཁྱད་པར་མི་
རྟག་པ་སྣང་ཚུལ་ལ་བྲོས་ཤིང་གབ་ཡུལ་མེད་པ་རྒྱལ་བ་ཉིད་ཀྱི་གསུང་ཚད་མས་
གྲུབ་རུང༌། ལས་ཀྱི་ཞིང་ས་ལྟ་བུར་གྱུར་པའི་གངས་ཁྲོད་ཆེན་པོ་གང་དེར་སླེབས་
པ་ཞིག་བྱུང་ན་སྙམ་པའང་རང་གི་བློས་བཟོས་དང༌། གཞན་དབང་མ་ཡིན་པར།
མཆོག་གསུམ་བསླུ་མེད་ཀྱི་དགོངས་པ་བློ་རྩེར་གཏད་པའི་ཁྲི་ཆེན་ཞིང་ཕེབས་པ་
ལ་ཡང་ཡང་སྙན་སྒྲོན་བབ་སེད་ཕུལ་བའི་ཐོག་འདོད་དོན་སྨིན་གྲུབ་བྱུང་བ་དང༌།
ཞབས་པད་སོ་སོར་ཞུ་ཡིག་ཕུལ་དོན་ཀྱང་དེ་ལས་གཞན་དུ་མེད་ཅིང་། ལུག་ལོར་
རང་གཞན་གང་དུའང་བསྟན་པའི་གེགས་ཆག་ལྟ་བུར་མི་འདོད་ཐོག་བབ་ཀྱིས་
གཞན་འབྱུང་ལུས་པ་དང་འདི་ལོ་ཁོ་བོ་ཡང་ཅི་སྔར་འགྲོ་རྒྱུར་ད་ལམ་ཡོན་མཆོད་
- 333 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ན་
དམ་ཚིག་གཙང་བའི་སྔ་ཞུས་འདི་བཞིན་ལགས་པར། དགེ་ལམ་བར་ཆད་མི་འགྲོ་
བའི་ལེགས་སྟོན་ཐུགས་རྗེ་མི་ཆུང་བའི་བཀའ་ཁྱབ་ནམ་མཁའི་ནོར་བུ་སྤྱི་བོར་
འཆང་བ་ཞུ་མཚོན་བཀྲ་ཤིས་པའི་ཁ་བཏགས། སྨན་ཡུག །ལིང་ཡུག །གོས་ཆེན་
གསེར་འབྲུག་ཡུག །དངུལ་རྡེའུ་ ཚད་གཅིག །རས་ ཁ་ དོག་ལྔ་ལྡན་ཡུག་ལྔ། ཝ་
ལྤགས། གཡི་ ལྤགས། གུང་ ལྤགས། སྦེ་ ལྤགས། སྲམ་ ལྤགས། གསའ་ ལྤགས།
སྤྱང་ ལྤགས། གཟིག་ ལྕགས། ཆིབས་པ་ གཉིས། དྲེའུ་ གཉིས་ བཅས་ ཁྱོན་ རྣམ་
གྲངས་ཉི་ཤུ་རྩ་གསུམ་གུས་ཞབས་སེར་གཟུགས་རྒན་པོས་བརྒྱ་ཕྲག་གི་ཕྱག་དང་
བཅས་ཏེ་ཕུལ་ཞེས་ཞུ་ཡིག་དང༌། གཉེར་ཆེན་རྣམས་ལ་ཞུ་ཆ་ཇི་ལྟར་དགོས་པ་
སོགས་ནན་གྱིས་ཕུལ། ས་ངོར་བཀྲ་ཤིས་ལྷུན་པོ་བཅས་ཀྱི་སྤོམ་གཉེར་རྣམས་ལ་
མཇལ་ ཁ་ ཐོག་ སོ་ སོའི་ མཇལ་ རྟེན་ རིགས་ བླངས་ཏེ་ བཞུགས་ གྲལ་དང་བར་
སྐབས་ཀྱི་བྲེལ་བ་རྣམས་བཅད། ངེད་རང་གིས་གཙོས་རྡོ་རྗེ་འཛིན་པ་བརྒྱ་དང་
བཅུ་སྐོར་གྱིས་ཚེས་དྲུག་ཉིན་དཔལ་ཀྱེ་རྡོ་རྗེའི་རྡུལ་ཚོན་ལ་བརྟེན་པའི་སྟ་གོན་
དང༌། བདུན་གྱི་ཉིན་དཀྱིལ་འཁོར་དངོས་གཞིར་ རབ་གནས་དང་སྟ་གོན་སྦྱིན་
སྲེག་བཅས། ཚེས་བརྒྱད་རྒྱལ་ཕུར་འཛོམ་ཉིན་རབ་གནས་དངོས་གཞི་དང་རྒྱས་
པའི་སྦྱིན་སྲེག་འོ་ཐུག་བསྒྲུབ་པ་སོགས་ཀྱིས་ལྷ་ཁང་དང་ཕོ་བྲང་སྟེང་འོག་ཐམས་
ཅད་དུ་མེ་ཏོག་འཐོར་ཞིང༌། སྦྱིན་བདག་ཆེན་པོ་བསྒོ་བ་དང༌། དེ་ཐོག་བླ་མ་ཞུ་
ཆེན་ཚུལ་ཁྲིམས་རིན་ཆེན་པས་ངོས་རང་གིས་བསྒྲིགས་པའི་རབ་གནས་བཤད་པ་
བློ་གསལ་མགུལ་རྒྱན་དང༌། བླ་མ་བསོད་ནམས་ཕྲིན་ལས་ཀྱིས་ཕུན་སུམ་ཚོགས་
པ་སོགས་བཀྲ་ཤིས་བློ་ཀ་གསུམ་གྱི་བཤད་པ། ཁོ་བོ་རང་ནས་དེ་དག་ལས་བྱུང་
བའི་དགེ་ཚོགས་གོང་འཕེལ་དུ་འབྱུང་ཕྱིར་བསྟན་པའི་སྤྱི་བསྔོ་སོགས་རྒྱས་པར་
- 334 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཞུས། སྦྱིན་བདག་ཆེན་པོས་འདུས་ཚོགས་སུ་གྲལ་འགྱེད་བསྔོ་རྟེན་རྒྱ་ཆེ་བ་དང༌།
བདག་ཉིད་ལའང་མཎྜལ་གྱི་མཚོན་བྱེད་འདི་ལྟར་སྩལ། ལྷར་བཅས་འགྲོ་བ་
ཡོངས་ཀྱི་གཙུག་རྒྱན་སྐུ་བཞིའི་དབང་ཕྱུག་ཁྱབ་བདག་རྡོ་རྗེ་འཆང་ཆེན་པོའི་
ཞབས་སྟེགས་གསེར་གྱི་འཁོར་ལོས་སྤྲས་པའི་ཁྲི་རིན་པོ་ཆེའི་དྲུང་དུ། སྒོ་གསུམ་
གུས་པ་ཆེན་པོའི་ཕྱག་དང་བཅས་ཏེ་ཞུ་བ། རྣམ་འདྲེན་སྐུ་བཞིའི་བདག་ཉིད་ཁྱབ་
བདག་རྡོ་རྗེ་འཆང་ཆེན་པོ་ཉིད་ལྗོངས་འདིའི་འགྲོ་བ་སྤྱི་དང༌། ཁྱད་པར་བདག་
ཅག་རྣམས་ཀྱི་མེ་ཏོག་ཕོག་པའི་ལྷ་སྐལ་དུ་གྱུར་པ། དུས་ཀུན་བཀའ་དྲིན་འཁོར་
བར་དཀའ་བ་ཁོ་ན་ལགས་གྲང༌། ལྷག་པར་ཡང་ད་ལན་གནམ་ལོ་གསར་ཚེས་
འདིར་གཙུག་ལག་ཁང་རྟེན་དང་བརྟེན་པར་བཅས་པ་ཇི་སྙེད་ཡོད་དོ་ཅོག་ལ་
དཔལ་ཀྱེ་རྡོ་རྗེའི་དཀྱིལ་འཁོར་གྱི་སྒོ་ནས་རབ་ཏུ་གནས་པའི་ཆོ་གས་བཀྲ་ཤིས་
པའི་དུས་ཚེས་ཁྱད་པར་ཅན་གཟའ་ཕུར་བུ་དང༌། སྐར་མ་རྒྱལ་སྟོད་ཀྱི་འགྲུབ་
སྦྱོར་བཟང་པོར་མེ་ཏོག་འཐོར་ཏེ་ཡེ་ཤེས་པ་མངོན་སུམ་དུ་གཞུག་པར་མཛད་
པའི་བཀའ་དྲིན་བརྗོད་དཀའ་བར་གྱུར་པའི་དགེ་མཚན་གྱི་ལེགས་འབུལ་མཎྜལ་
རྟེན་མཚོན་བྱེད་ཙམ་དུ་བཀྲ་ཤིས་པའི་ལྷ་རྫས་པུཎྜ་རཱི་ཀའི་མདངས་ལྡན་སྲིད་དུ་
རིང་ཞིང་ ཕོན་ཚར་མ་ཉམས་པ། མ་ཧཱཉྩི་ཡུག །ལིང་ཡུག་མདོག་སྣ་ཚོགས་ལྔ།
བཟང་གོས་ཚེ་རིང་མ་ཡུག །ཊཾ་ག་མ་སྔོ་ནག་ཡུག །བག་ཐོན་གསེར་མ་ཡུག །
ཟམ་ སྣ་ ཚོགས་ ཡུག་ བཅུ། དངུལ་ རྡེའུ་ ཚད་ གཅིག །ཝ། སྦྲེ། སྲམ། གསའ། སྤྱང་
ཀི །གཡི། གུང༌། གཟིག །སྟག་རྣམས་ཀྱི་པགས་པ་རེ། དྲེའུ། ཆིབས་པ། ཆིབས་
རོལ། ཆེ་མཛོ་བཞི་བཅས་ཁྱོན་རྣམ་གྲངས་སུམ་ཅུ་སོ་བདུན་ལ་ཀུན་བཟང་མཆོད་
སྤྲིན་དམིགས་ཏེ་འབུལ་ལམ་ཞུ། ཞེས་པ་དང༌། རབ་གནས་འཐོར་ནས་བགྱིས་
- 335 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
པའི་སྐབས་དེར་དམ་ཅན་རྡོར་ལེགས་ར་ཞོན་གསར་བཞེངས་ཞིག་འདུག་པར་
བགེགས་བསྐྲད་པ་འཐོར་ནས་བྱེད་ཞོར་ཀུ་རེ་འདྲ་མོས་རྡོ་རྗེ་ལེགས་པ་ཁྱོད་རང་
ད་ལམ་ངེད་ཡོན་མཆོད་ཀྱིས་གཙོས་མངའ་ཞབས་ཀྱི་མདོ་པ་ཡར་འོང་གི་རིགས་
ལྕགས་མདུད་དཔལ་མགོན་སྐུ་མཆེད་ནས་དཔུང་ཆེན་གྱི་དགྲ་བྱེད་རྒྱུ་ཡིན་འདུག་
པར་སྒྲོལ་འདོན་དུ་སོང་། མགོ་ཐོན་བྱུང་ཚེ་གཏང་རག་བྱེད། མ་ཐུབ་ན་ཁྱོད་ཀྱི་སྐུ་
བརྙན་འདི་ཟིལ་ཆུའི་རྨ་བྱ་ཁར་སྐྱེལ་ངེས་ཡིན་བྱས་པས་རྟེན་འབྲེལ་འདྲ་མོ་ཡིན་
འདྲ་བས་རྒྱབ་སོར་ཉག་རོང་དམག་དྲུག་བརྒྱ་སྐོར་གྱིས་འགྲོན་པོ་དང་གདོང་
གཏུགས་སྐབས་ཧོར་བྲག་འགོ་པའི་མངའ་ཞབས་ཀྱི་མི་ཁ་ཤས་ཀྱི་མཐོང་སྣང་
ལ་ནམ་མཁའ་ནས་ཆར་རླག་དྲག་པོ་འཚུབ་པའི་གསེབ་ནས་རའི་སྐད་འདོན་པ་
དང༌། སྡེ་དགེའི་འགྲོན་པོའི་ སྒར་ ཕྱོགས་ནས་མེ་སྟག ་ ཁ་ཤས་འོང་ བ་ དང༌ །
ལྕགས་མདུད་ཀྱི་དམག་དཔུང་རྣམས་རང་དབང་མེད་པར་འུར་ནས་བྲོས་སོང་བ་
དང༌། དེའི་སྔོན་ཞག་གཉིས་ཙམ་ནས་ལྕགས་མདུད་དང་མ་ཐུག་པའི་དགོངས་མོ་
ལ་ར་དཀར་པོ་ཞིག་ཐོག་མར་ངེད་རང་གི་ཚོང་པའི་སྒར་ནང་དུ་འོང་བ་དང༌། དེ་
རྒྱབ་སྡེ་དགེ་བླ་བྲང་གི་སྒར་ནང་དུ་འོང་ནས་ལམ་བར་དུ་མི་ཁྱི་གང་གིས་མ་དགྲ་
བར་སྡེ་དགེ་ཕོ་བྲང་བར་འགྲོན་པོ་དང་མཉམ་དུ་བྱུང་བ་དང༌། ངེད་ནས་མགོན་
པོར་དར་སྣ་ཕུལ་བ་དང་མེ་ཏོག་འཐོར་བ་སོགས་མགྲོན་པོ་མགོ་ཐོན་དུ་བྱུང་བའི་
གཏང་རག་འབུལ་བའི་ཞོར་དུ་དམ་ཅན་ལའང་ལེགས་གསོལ་བྱས་ཤིང༌། ར་དེ་
ལའང་དར་ཚོན་བཏགས་ནས་མེ་ཏོག་འཐོར་བ་སོགས་བྱས་པས་ཡ་མཚན་ཆེ་
བར་གྱུར། དེ་ནུབ་ཕོ་བྲང་ཆེན་པོར་ལྷ་སྲས་ཆོས་རྒྱལ་མིང་ལྕམ་ལ་ལྷ་ཆེན་ཚོགས་
བདག་དམར་ཆེན་ཕྱག་བཅུ་གཉིས་པའི་རྗེས་གནང་དང༌། ཡང་སྐུ་འཁོར་ཁ་ཤས་
བ 336 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སུ་བཅོམ་ལྡན་འདས་མ་ཀུ་རུ་ཀུལླེའི་རྗེས་གནང་ཕུལ་ཞིང༌། ལམ་འབྲས་ཁ་སྐོང་
དུ་ངེད་རང་གི་སྣང་བརྙན་ཟངས་གསེར་རྒྱུ་ བླུགས་ཀྱི་མགོ་བརྩམ། ཚེས་བཅུ་
གཅིག་ཉིན་གཟིམས་ཆུང་དུ་བསྐང་བ་བྱས། དེ་ནུབ་རྒྱ་མཚོ་ཆེན་པོ་ཞིག་གི་ཕ་
རོལ་དུ་འགྲོ་སྙམ་པ་ལ་ཅུང་ཞིག་ནས་ངེད་རང་དང་གཟི་ལྷ་རིས་པ་གཉིས་གྲུ་ཆེ་
བ་ཞིག་ཏུ་ཞུགས་འདུག་པར་གྲུ་པ་དང་གྲུ་སྐྱ་སོགས་ནི་ཅི་ཡང་མི་འདུག་པས་
ཆུ་ཕ་རིར་སླེབས་ཐབས་ཇི་ལྟར་མཆིས། ནམ་རྩའང་ཕྱི་བ་བཅས་གྲུ་འདི་ལས་
བྱིངས་འགྲོ་སྙམ་པ་ལ་ངེད་རང་གྲྭ་པ་དེས་ཁྱེད་རང་ས་སྐྱའི་དམ་རྫས་རྟེན་ལུས་ལ་
ཡོད་པ་དེ་མ་བྲལ་བ་ནས་ཆོས་སྲུང་རྣམས་ལ་ཕྲིན་བཅོལ་མཛོད་ཟེར་བྱུང་བས་
དེའི་མོད་ལ་སྐད་ཅིག་གིས་ཆུ་ཕ་རོལ་དུ་སླེབས་མ་ཐག་ནམ་ལང་བ་དང་ཉི་མ་
ཤར་ལ་ཁད་འདུག །
ཕ་རི་ན་ངེད་རང་གི་གྲྭ་པ་བྱིང་དང་ཕྱག་མཛོད་བཅས་རྣམས་གེགས་མེད་པར་
སླེབས་འདུག་པ་དེ་དག་དང་གཞན་ཡང་མི་མང་པོས་ངེད་ཀྱི་གྲུ་དེ་བཟུང་ནས་
བདེ་བར་ཐོན་འཕྲལ། དེ་གར་ཁྲི་ཆུང་ཞིག་ཀྱང་བཤམས་འདུག་པར་བསྡད་པ་
རྨིས་པས་དབུས་སུ་གེགས་མེད་ སླེབས་ པའི་རྟགས་སུ་ གོ །འཛམ་ཐོག་ བླ་མ་
བསྟན་འཛིན་རྡོ་རྗེ་བཅས་བླ་མ་ཁ་ཤས་ལ་ཨིནྡ་མཁའ་སྤྱོད། མེ་ཏྲི་མཁའ་སྤྱོད།
དུད་སོལ་ལྷ་མོ། མི་གཡོ་བ་དཀར་སྔོན། སྒྲོལ་དཀར། དཔལ་མགོན་སྒྲུབ་དུས་
ཐུན་མོང་མ་ཡིན་པ་བཅས་ཕུལ་བས་སྒྲུབ་དུས་ཀྱི་རྗེས་གནང་ཕྱེད་ཙམ་གྱི་ཕྱག་
མཚན་གཏད་སྐབས་རྒྱ་གར་ཕུ་ལ་ཧ་རིའི་ཨ་ཙ་ར་གཉིས་ཀྱིས་ཁ་བཏགས་དང་
རས་དམར་ཁ་ལྔ་རེ་བཅས་ཁྱེར་ཏེ་དབང་གྲལ་དུ་བྱུང་བས་རྟེན་འབྲེལ་བཟང་།
ཚེས་བཅོ་ལྔའི་ནུབ་མོར་ངེད་རང་གི་ཐུགས་རྟེན་གཉིས་པོར་མི་ཉག་དགེ་སློང་
- 337 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཟང་བ་ཞིག་ཡིན་སྙམ་པས་དར་གྱི་ཅོད་པན་རེ་དང༌། ཡང་དགེ་སློང་གཞན་
ཞིག་གིས་མི་མགོ་ལན་ཚར་གོས་ཆེན་ལས་བཟོས་པ་རེ་བཏགས། རྒྱ་རས་བཟང་
པོ་ཞིག་གིས་ཐུགས་ཀྱི་ཤུབས་དྲུབས་པ་ཁ་འདྲ་མོར་ཕྱག་མཛོད་དང་གྲྭ་པ་འགས་
སང་ཉིན་ཨེ་ཝཾ་བླ་བྲང་གི་གཟིམས་ཆུང་ནུབ་ཀྱི་སྟེང་དུ་བཙུགས་དགོས་པ་ཡིན་
ཟེར་བ་ཞིག་རྨིས། ཁྲི་ཆེན་བླ་མ་མིང་ལྕམ་དང་བཀྲ་ཤིས་ལྟེམ་གཙོས་སྐུ་མཆེད་
བཀའ་བློན་མི་དྲག་བཅས་ནས་དངུལ་སྲང་བརྒྱ་ཕྲག་ལས་གྲུབ་པའི་ཡིད་བཞིན་
འཁོར་ ལོའི་ སྐུ་བརྙན་ དང༌ ། བཀའ་ འགྱུར་ རིན་ པོ་ ཆེ། དྲིལ་བུ་ གསེར་ རྩེ་མ།
གསེར་ དངུལ་ སྲང་ སུམ་ བརྒྱ། དར་ གོས་ ཆེན་ རས་ དང་ གཅན་ གཟན། ཆུང་
ཇུ་འཁོར་དྲུག་བརྒྱ། རྟ་དྲེའུ་བཅས་རྣམ་གྲངས་བརྒྱ་ ཕྲག་མང་དུ་སྩལ་ཏེ། ཁྱེད་
ཀྱིས་བསྟན་སྲིད་ལ་དེ་སྔོན་ཡང་ཕན་ཚུལ་དང་། ད་དུང་ཡང་བསྟན་འགྲོ་གང་དང་
ཅིའི་མཚམས་ལ་དགོངས་རྒྱ་མི་ཆུང་བའི་ལོ་གྲངས་ཁ་ཤས་འདུག་དགོས་ཚུལ་གྱི་
བཀའ་ཕེབས་རིམ་ཅན་མཛད་རུང༌། སྔོན་གྱི་དམ་བཅའ་བརྟན་པོའི་དོན་ལྟར་ཞུ་
ཚིག་རགས་བསྡུས་ཕུལ། སྟོད་སྨད་ནས་འོང་བའི་སེར་སྐྱ་རྣམས་ཀྱི་བློ་བསྟུན་གྱི་
བྲེལ་བ་རིམ་གྱིས་བསང་། གུར་མགོན་ལྕམ་དྲལ་ལྷ་བརྒྱད་ཐུན་མོང་དང་ཐུན་
མོང་མ་ཡིན་པ་གསང་ཁྲིད་ལྷ་དགུ། ལྷ་བཅུ་གཉིས་མ། བེག་ཙེ་ འཁོར་མང༌།
གདོང་ བརྙན་ ཅན་ གསང་ སྒྲུབ་ ཀྱི་ མགོན་ པོ། སྒྲོལ་དཀར། གུ་ རུ་ དྲག་ དམར།
ཞལ་པོད་ཀྱི་བེ་བུམ་མ་བུ་གཉིས། བེག་ཙེའི་སྒྲུབ་སྐོར། དཔལ་ས་སྐྱ་པའི་གསེར་
ཆོས་དམར་པོ་སྐོར་གསུམ་གྱི་བེ་བུམ། དམར་མོ་སྐོར་གསུམ་གྱི་བེ་བུམ་རྣམས་
བསྒྲགས། ལྕགས་མདུད་སྟག་འཕེན་བུ་དང༌། སྟག་སྒང་གི་ཉི་གྲགས་དགོན་པ།
ཧོར་ཁང་སང་ནང་པ་སོགས་ཕྱོགས་ཀྱི་འགྲུལ་པ་རྣམས་ལ་ཕན་ཆ་དང༌། རྣམ་
-338 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྲས་དཀར་པོ་ཚེ་འཕེལ། སེར་ཆེན་ལྷ་དགུ་སོགས་ཞི་དྲག་གི་རྗེས་གནང་ཁ་ཤས་
དང་སྒྲུབ་སྐོར་གཉིས་ཕུལ། གད་ཐོག་གཉེར་ཆེན་བསོད་ནམས་བཀྲ་ཤིས་སྐུ་
མཆེད་ཀྱི་མ་ཡུམ་སྐྱིད་དུས་ཀྱི་བསྐྱས་ཆེན་བཏེག་པར་ལམ་སྟོན་དང་སྦྱིན་སྲེག་
སྦྲགས་པར་ངོས་རང་དང་ལྡན་མ་ཞུ་ཆེན་བླ་མ་བཅས་སོང་སྟེ་ཞག་ལྔ་བསྡད།
ཀུན་རིག་ཆོ་ག་དང༌། ཞལ་བཞུགས་རྣམས་ལ་ཚེ་དབང༌། རྣམ་འཇོམས། ཕྱག་
རྡོར། སེང་གེ་སྒྲ། འཇམ་དཔལ་བཅས་ ཀྱི་ རྗེས་གནང་ དང༌། འདས་མོར་ ཀུན་
རིག་གི་སྒོ་ནས་དབང་ཁྲུས་ཁ་ཡར་དང་། ཕུང་པོར་སྦྱིན་སྲེག་བཅས་བགྱིས་པས་
དགེ་སྟོབས་ཆེ་ཞིང་ཡུལ་གཞི་བཟང་བར་གྱུར། ངེད་ལའང་གོས་དར་རས་གསུམ།
གཅན་གཟན། དངུལ་སྲང་ལྔ་བཅུ། ཇ་ཆུང་ཇུ་དང་ཤན་ཇ་གཞུང་མ་བཅས་འདྲེས་
པ་འཁོར་དྲུག་སུམ་ཅུ་དང༌། རྟ་དྲེའུ་བཅུ། མཛོ་ཕོ་མོ་དང་འབྲི་གཡག་མང་ཙམ་
བཅས་རྣམ་གྲངས་བརྒྱ་ཕྲག་ལྷག་པ་སྩལ་བར་བསྔོ་སྨོན་གྱིས་རྒྱས་བཏབ། དེ་
གར་མཆོད་གནས་སུ་བྱོན་པའི་བླ་མ་མགོ་ཟི་བ་དང་། རྫོགས་ཆེན་བླ་མ་ཁག །
ཨོར་ཁོ་ནུད་སོགས་ལའང་དད་རྟེན་དང་གནང་ཆ་གང་དགོས་འོས་བབ་བགྱིས།
རོག་གཏམས་རྫོགས་ཆེན་བླ་བྲང་དང་གླིང་རིན་ཆེན་སྟེང་བཅས་ནས་འོང་དགོས་
ཚུལ་ནན་གྱིས་ཕེབས་རུང་བྲེལ་བའི་སྟབས་ཀྱིས་སླར་མཚམས་ཤིག་ཏུ་འོང་ཆོག་
པ་ཞུས་ཏེ་ལྷུན་གྲུབ་སྟེང་དུ་འོང་། བཀྲ་ཤིས་ལྟེམ་གྱི་སྲས་མོ་རྣམ་རྒྱལ་སྒྲོན་མ་
ཧོར་དུ་ཕེབས་རྒྱུར། ཚེ་དབང༌། མི་གཡོ་བ། སྒྲོལ་དཀར་ བཅས་ ཀྱི་ རྗེས་གནང་།
གསོལ་སྟོན་སྐུ་རྫོང་ལ་བཀྲས་དར། གོས་ཡུག །ལིང་ཡུག །རྒྱ་རས་རིགས། གཅན་
གཟན་ རིགས། མགོ་ སྣམ། དངུལ་སྲང་ ལྔ་བཅུ། སྤོས་ཤེལ་ རྡོག་ཆེ་བ། རྟ་དྲེའུ་
གསུམ་བཅས་དང༌། ཞབས་ཕྱི་རྣམས་ལ་འོས་བབ་དང་བསྟུན་པའི་གནང་སྦྱིན་
- 339 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དང༌། ལུགས་གཉིས་ཀྱི་འཛིན་སྐྱོང་ལ་སྤྱན་ལྟོས་ཡར་གཟིགས་དགོས་ཚུལ་ཞིབ་
རྒྱས་ ཞུས་ ཐོག །སྲུང་ མདུད། དམ་ རྫས་ བྱིན་ རྟེན་ གྱི་ རིགས་ ཟབ་ པར་ ཕུལ།
སྐབས་དེར་ཧོར་ཁང་སར་བའི་བང་མི་བཅས་ཀྱིས་ངོས་ལ་བསྟན་ཇུས་སུ་ཡང་
བསྐྱར་བརྟག་པ་དགོས་ཚུལ་བྱུང་བར་ཉེས་འགལ་མེད་ངོ་ཤར་ཞིང༌། སྡེ་དགེ་
ལའང་ཉག་རོང་བས་ཡང་བསྐྱར་དམག་གིས་བསམ་ངན་ཡོད་ཚུལ་ཟེར་བ་ཕན་
ཚུན་གང་ནས་བརྟག་དཔྱད་མེད་པའི་འུར་ཟིང་ཆེ་བ་བྱུང་སོང་བས་ངོས་ནས་
ཐམས་ཅད་བདེ་ན་སྙམ་པའི་སྡེ་དགེར་ཡང་སྙན་སྒྲོན་དང་། ཁང་སར་བར་ཞུ་ལན་
བརྫངས། སླར་ཡང་འགའ་དག་མཁན་པོ་དང་ལྕགས་མདུད་དུ་ཞུ་ཡིག་ཕུལ་ཏེ་
ཟིང་གཞི་ཆེ་བ་མི་དགོས་ཚུལ་དང༌། གླིང་རིན་ཆེན་སྟེང་པ་དང་ཧོར་མ་ཟུར་ཚང་
གཉིས་ཉེ་དོན་ལ་རྩོད་གླེང་ཆེ་བ་བྱུང་ན་འོག་སྡེར་སྡུག་བསྔལ་ཆེ་དོགས་ཀྱིས་བར་
མཚམས་ བྱེད་ ཚུལ་ གྱི་ ཞུ་ ཡིག་བེ་ རི་ དཔོན་ དང་ མ་ཟུར་ བཅས་ ལ་ ཕུལ། མི་
བདག་བསོད་ནམས་མགོན་པོ་བདག་ཅག་སར་ཕེབས་བྱུང་བར་གསོལ་ཞབས་
དང་གང་ཅིའི་གནས་ཚུལ་ཞིབ་རྒྱས་སུ་ཕུལ། དྭའུ་དཔོན་དང༌། ངེད་རང་ཚ་བོ་
དབོན་རིན་ཆེན་མཆོག་གྲུབ་ཅན་གྱི་སྐུ་ཚབ་རྣམས་ལ་གང་ཅིའི་དགོས་ཆ་བཅས་
ཞུ་ལན་རྒྱས་པ་དང༌། དོན་གྲུབ་གླིང་གི་དགེ་སློང་རྡོ་རྗེ་འཛིན་པ་ཆེན་པོ་བསྟན་
འཛིན་གྲགས་པ་ཞིང་དུ་ཕེབས་པའི་ངེད་ལ་བསགས་སྦྱང་རྟེན་དགོན་ཁང་རྟེན་
གསུམ་ ཞིང་ བཅས་ ཁྱོན་ འཁོར་ དྲུག་ ལྔ་བཅུ་སྐོར་གྱི་མལ་ཡོད་ ཚུལ་བྱུང་བར།
སྔ་སོར་སྐྱེ་དགུ་དོན་གྲུབ་གླིང་གི་ལྷ་ཁང་གསར་བཞེངས་བསམ་ འགྲུབ་རྒྱ་མཚོའི་
དཀར་ མེ། རབ་གནས། སྒྲོལ་མ་མཎྜལ་བཞི་ཆོག་ བཅས་ ལོ་ ལྟར་ གྱི་ གཙུགས་
རྒྱུའི་ཞལ་འདེབས་རྟེན་དུ་ཕུལ་བས་དགེ་ཚོགས་གོང་འཕེལ་དུ་གྱུར། སླར་ཡང་མི་
- 340 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བདག་ཆེན་པོ་སྐུ་མཆེད་དང་རྒྱལ་བ་ཀརྨ་པ་མཁན་སློབ། གཞན་ཡང་ཆོས་སྡེ་
ལྷུན་གྲུབ་སྟེང་གཙོ་བོར་གྱུར་པའི་དགོན་སྡེ་རིས་བྲལ་གྱིས་བཀའ་ནན་ཆེ་བའི་
གསུང་བཟློག་མ་ནུས་པའི་སྟབས་མགོན་ཁང་ཆེན་མོར་ཡང་བསྐྱར་ངེད་རང་ནས་
འདི་ལོ་ཙམ་བསྡད་ན་སྦྱིན་བདག་ཆེན་པོའི་ཞབས་ཕྱི་འགྲུབ་མིན་ཞིབ་ཏུ་སྨོས་
པར། བྱ་ལོ་མ་ཤར་བར་ཤོལ་རུང་གེགས་མེད་ཙམ་ལུང་བྱུང་བར་ཐུགས་བཞེད་
བསྐང་སྟེ། རང་ཉིད་འདུག་པ་དང་དངོས་རྫས་ཀྱི་རིགས་རྣམས་གེགས་སེལ་དུ་
ཆེར་དམིགས་པའི་འདི་ལོ་རང་བརྫང་ཆོག་པ་ཞུས། ས་ག་ཟླ་བའི་ཚེས་ལྔ་རྒྱལ་
ཕུར་འགྲུབ་སྦྱོར་གྱི་ཉིན་སྔ་དྲོའི་ཆར་ལྷ་བསང་དང༌། དེ་འཕྲལ་ས་དབང་བླ་མ་ཁྲི་
ཆེན་བློ་གྲོས་རྒྱ་མཚོ། ལྷ་སྲས་དགེ་ཚུལ་དབྱངས་ཅན་མ་བཅས་ནས་ངོས་ཀྱི་
གཙོས་བསྟན་འཛིན་དམ་པ་རྣམས་ཀྱི་སྐུ་ཚེ་རིང་འཚོ་དང༌། སྦྱིན་བདག་ཆེན་པོའི་
རྒྱལ་སྲིད་ཆོས་སྲིད་དབྱར་མཚོ་ལྟར་རྒྱས་ཕྱིར་རིན་ཆེན་གཉིས་པ་སྲང་བརྒྱ་དང་
ཉེར་གཅིག །ས་ལེ་སྦྲམ་ཞོ་ཉེར་ལྔ་ལས་གྲུབ་པའི་རྗེ་བཙུན་བཅོམ་ལྡན་འདས་མ་
ཡིད་བཞིན་འཁོར་ལོའི་སྣང་བརྙན་ངོ་མཚར་མཐོང་བ་དོན་ལྡན་བཞེངས་པའི་
གཟུངས་གཞུག་གི་རིམ་པ་བཞུགས་ཚུལ་ལ། ཐོག་མར་དབུའི་ནང་དུ་འོད་སྲུང་
དང་ཤཱཀྱ་ཐུབ་པ་གཉིས་ཀྱི་འཕེལ་གདུང་རེ་རེ། ཐེག་ཆེན་རིན་པོ་ཆེ་དང་སྔགས་
འཆང་ཀུན་དགའ་བཀྲ་ཤིས། ཀུན་དགའ་བསོད་ནམས་རིན་ཆེན། རྡོ་རྗེ་འཆང་།
ཡོངས་འཛིན་དཀོན་མཆོག་ལྷན་གྲུབ། པཎ་ཆེན། ཤེས་རབ་འབྱུང་གནས། སངས་
རྒྱས་ཕུན་ཚོགས་ཚར་ཆེན་རིན་པོ་ཆེ་རྣམས་ཀྱི་ན་བཟའ། པུར་རས། བླ་མ་གོང་
མ་གྲུབ་མཐའ་རིས་མེད་ཀྱི་རྟེན་འདུས་ བྱིན་རླབས། དམ་རྫས་ལས་གྲུབ་པའི་
བིརྱ་ པའི་ སྐུ། གདུང་ ཚ། ཀྱེ་རྡོར། ས་ ཆེན། ཀླུ་སྒྲུབ། ས་པཎ། བྱམས་ པ། སློབ་
- 341 -



2
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
དཔོན། རིན་ཆེན་སྣ་ལྔ། ཛཱ་ཏི། བླ་མ་བརྒྱུད་པ་ཀ་ནས་ཆའི་བར་ཚང་མ། མགྲིན་
པ་མན་ལ་ཇ་གོང་མ་གསུམ། འོག་མ་གསུམ། ཏ་པ་བཅུ་གཅིག །ཐ་པ་བདུན། ད་
པ་གསུམ། ན་པ་ལྔ། པ་ པ་ གསུམ། ཕ་ པ་ལྔ། སྒྲོལ་དཀར་ སྐུ། བླ་མ་གོང་མའི་
པུར་ཚ། གདོང་ པ་ བཞི་པ། དམ་ཅན་ཆོས་རྒྱལ། རིན་པོ་ཆེའི་ ཕྱེ་མ། སྨན་སྣ།
ཤིང་འབྲས། འབྲུ་སྣ་བཅས་འདྲེས་པའི་ཐུམ་སུམ་ཅུ་སོ་ལྔ། གསེར་ཐིག་གཉིས།
དངུལ། མུ་མེན། བྱི་ རུ། ཨིནྡྲ་ ནི་ ལ། ཟངས་ ལྕགས། དར་ རས། གནོད་ སྦྱིན་
འཁོར་ལོ་གསུམ་བཅས་ལེགས་པར་ཕུལ་འཕྲལ་སྦྱང་བ་བགེགས་བསྐྲད་ཁྲུས་
གསོལ་བརྟན་བཞུགས་མེ་ཏོག་འཐོར་ཞིང་བཀྲ་ཤིས་དང་བསྔོ་སྨོན་མཆོད་བསྔོ་
ཡན་ལག་བདུན་པའི་བར་གྲུབ་པར་ཞུས་ཏེ་འདོད་ དོན་ ཕྲིན་ལས་ འདི་ ལྟར་
ਚੌਪਰ ਮਨ ਸਨ ਸੰਤ
༈ ཨོཾ་ སྭསྟི་བི་ཛ་ ཡ། རྒྱལ་ཀུན་ཕྲིན་ལས་ལྷ་མོ་ཚེ་སྦྱིན་མ། །རིན་ཆེན་ལས་
གྲུབ་ཟླ་མེད་སྣང་བརྙན་འདི། །མི་དབང་བློ་གྲོས་རྒྱ་མཚོའི་ལྷག་བསམ་ལས། །
བཞེངས་དགེས་བསྟན་འཛིན་སྐུ་ཚེ་ཡུན་བརྟན་ཤོག །ཁྱད་པར་ནོར་འཛིན་ཡོངས་
ཀྱི་སྐྱེ་དགུ་རྣམས། །མི་མཐུན་ཉེར་འཚེའི་དགྲ་ལས་རྣམ་རྒྱལ་ཏེ། །དཔལ་འབྱོར་
འདོད་དགུ་སྐལ་བཟང་རྫོགས་ལྡན་བཞིན། །ཡུན་དུ་སྤྱོད་ཅིང་དགེ་བཅུས་དུས་
འདའ་ཤོག །ཁྱད་པར་ས་བདག་ཆེན་པོ་བློན་འབངས་སྤྱིས། །རྒྱལ་བསྟན་དཀར་
འཇམ་སྐྱོང་ ལ་ ཕྱི་ནང་ གི །ཉེར་འཚེ་ ཀུན་ བྲལ་བསམ་དོན་ལྷུན་གྲུབ་ཅིང་། །
བསྟན་སྲིད་གསེར་འཁོར་སྟོབས་ཀྱི་དབང་སྒྱུར་མཛོད། །ཨེ་ཝཾ་བཙུན་པ་བིརཱུའི་
མིང་ཅན་གྱིས། །བདེན་ཚིག་སྨོན་ལམ་འགྲུབ་ཕྱིར་སྨྲས། །མངྒ་ལ་སརྦ་སིདྡྷི་ཀུ་རུ་
ཧོ༔ ཞེས་དང་། རིམ་གྱིས་ལྷུན་གྲུབ་སྟེང་གི་ཕོ་བྲང་སྟེང་དུ་རི་ཁྲུས་དང་ལྷ་བསང་།
- 342 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཀླུ་གཏོར། ཆབ་གཏོར། ཆ་གསུམ་བཅས་རྒྱས་པར་ཕུལ་ཏེ་ཆར་ཆུ་འབབ་པའི་
ཕྲིན་ལས་བཅོལ། དེ་མཚམས་མི་བདག་ཆེན་པོའི་བཀའ་ཕེབས་ལྟར་བཀྲ་ཤིས་
ལྟེམ་དུ་ལྷ་སྲས་ལྕམ་དྲལ་ལ་གནམ་ལོ་གསར་པའི་སྤར་ཁའི་དོགས་སེལ་དུ་འོང་
དགོས་ཚུལ་ཕེབས་པར་ཚེས་བཅུའི་ཉིན་སོང་སྟེ་ཡོན་མཆོད་མཇལ་འཛོམ་ཞུས།
ཐོག་མར་རིགས་གསུམ་མགོན་པོའི་རྗེས་གནང་དང༌། རིམ་བཞིན་རྣམ་འཇོམས།
ལོ་གྱོན་མ། སེང་གེ་སྒྲ། གཤེད་དམར། ཚེ་ སྒྲུབ་ བརྒྱ་ ཚར། བཀྲ་ཤིས་ལྟེམ་ གྱི་
མགོན་ཁང་དང་ཕོ་བྲང་སྟེང་དུ་ལྷ་བསང༌། སྨེ་བ་བརྩེགས་ཀྱི་སྒོ་ནས་རི་ཁྲུས།
ཕྱག་རྡོར་ གཏུམ་ པོ། འབྱུང་ འདུལ། ཁྱུང་ནག་ གི་ རྗེས་ གནང༌ ། ཨུ་ ཙཱརྱ། སྒྲོལ་
དཀར། སྒྲོལ་ལྗང༌། རྫོང་ཆུང་པ་ནས་བརྒྱུད་པའི་ཁྱུང་ཁྲའི་རྗེས་གནང་རྒྱས་པ།
སེང་གདོང་མ། མགོན་ཁང་དུ་ངོས་དང་རྡོ་རྗེ་འཛིན་པ་ཀུན་དགའ་རྒྱ་མཚོ་བཅས་
དཔོན་སློབ་ཁ་ཤས་ཀྱིས་བསྐང་བ་ཉིན་གང་བཅས་བགྱིས་ཐོག་ཡང་བསྐྱར་ས་
དབང་ཡབ་སྲས་ཀྱི་སྐུ་ཕྱ་དང་ལྷག་པར་ལྷ་སྲས་ཆོས་སྐྱོང་མགོན་པོ་སྐུ་འབུམ་མ་
ཐར་སྟབས་ཇི་ལྟར་འོས་སོགས་ཀྱི་ལུང་ཞུས་པར་འབྲུམ་པ་ཡང་ཙམ་གྱིས་གེགས་
མེད་ཤར་ཚེ་ཞབས་པད་ས་དབང་ཉིད་དང་ཁྱད་པར་ལྷ་སྲས་སྤྲེའུ་ལོ་པའི་སྐུ་ཚེའི་
གེགས་སེལ་ལ། ལོ་འདིའི་ཟླ་བ་དྲུག་པའི་མཇུག་ནས་བཟུང་བྱ་ལོའི་གནམ་ལོ་མ་
སར་བར་དུ་ས་ལུགས་ཀྱི་དགོན་སྡེ་ལྷུན་གྲུབ་སྟེང་དུ་དགེ་སློང་བཟང་ངེས་བཞིས་
མགོན་པོ་ལྷ་བརྒྱད་ཀྱི་བསྙེན་པ་ནུས་ལྡན། བསམ་འགྲུབ་རྩེར་དགེ་སློང་གཉིས་
ཀྱིས་རྡོ་རྗེ་འཇིགས་བྱེད་ཀྱི་བསྙེན་པ། དབོན་སྟོད་ཁག་བཞིས་ཚེ་དཔག་དང་བྲག་
རྫོང་མའི་བསྙེན་པ། ཡེ་ནར་དགེ་སློང་གཉིས་ཀྱིས་ཀྱེ་རྡོར་བསྙེན་པ། རབ་བརྟན་
དགེ་སློང་གཉིས་ཀྱིས་ཀྱེ་རྡོར། ཟིལ་དགོན་ཁག་གསུམ་ནས་དགེ་སློང་གསུམ་
- 343 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ ་
གྱིས་འཇིགས་བྱེད་བསྙེན་པ། འཛམ་ཐོག་དགེ་སློང་གཉིས་ཀྱིས་རྣམ་འཇོམས་
དང་འབྱུང་འདུལ་གྱི་བསྙེན་པ། དམད་ཤོད་རྫོང་སར་གྱི་དགེ་སློང་གཉིས་ཀྱིས་
འཇིགས་བྱེད་དང་ གཙུག་ཏོར་རྣམ་ རྒྱལ་ མའི་ བསྙེན་པ། སྦ་མཐོའི་ དགེ་ སློང་
གཉིས་ ཀྱིས་ མགོན་པོ་ བྲག་རྫོང་མའི་བསྙེན་པ། སྤོམ་འཛོང་དགེ་སློང་གཉིས་
ཀྱིས་འཇིགས་བྱེད་བསྙེན་པ། སྤེ་བར་དགེ་སློང་གཉིས་ཀྱིས་ཚེ་དཔག་ལྷ་དགུའི་
བསྙེན་པ། མཁར་མདོའི་དགེ་སློང་གསུམ་གྱིས་འཇིགས་བྱེད་ཀྱེ་རྡོར་ཚེ་དཔག་
གསུམ་གྱི་བསྙེན་པ། གསེར་ལྗོངས་དགེ་སློང་གཉིས་ཀྱིས་འཇིགས་བྱེད་བསྙེན་
པ། ཝ་ རའི་ དགེ་སློང་གཉིས་ཀྱི་འཇིགས་བྱེད་དང་རྣམ་འཇོམས་བསྙེན་པ། དུ་
མདོར་དགེ་སློང་གཉིས་ཀྱིས་འཇིགས་བྱེད་བསྙེན་པ། སྤོ་ལུ་དགོན་དུ་དགེ་སློང་
གཉིས་ཀྱིས་མགོན་པོ་བྲག་རྫོང་མའི་བསྙེན་པ། རྫོགས་ཆེན་དགོན་དུ་དགེ་སློང་
གསུམ་གྱིས་ཚེ་སྒྲུབ་འཆི་མེད་ཡང་སྙིང་ཀུན་འདུས་དང་སེང་གདོང་དམར་མོའི་
སྲུང་བཟློག །སྟག་མོ་སྒང་དུ་དགེ་སློང་གཉིས་ཀྱིས་དྲག་ཁྲོས་ཚེ་སྒྲུབ། རག་ཁྱབ་
དགོན་དུ་དགེ་སློང་གཉིས་ཀྱིས་རད་གླིང་ཚེ་སྒྲུབ་དང་གསང་འདུས། ཀ་ཐོག་དགེ་
སློང་གཉིས་ཀྱིས་ཚེ་སྒྲུབ་ཡང་གསང་བླ་མེད་མ། དཔལ་ཡུལ་དགེ་སློང་གསུམ་
གྱིས་རད་གླིང་ཚེ་སྒྲུབ་དང་གསང་འདུས་རྟ་མགྲིན། སེང་གནམ་བྲག་ཏུ་སིདྡྷི་དང་
རིགས་གསུམ་སྙིང་པོ། གནམ་འཕྲང་མགོའི་དགེ་སློང་བཞིས་སྒྲོལ་དཀར། བྲག་
དམར་དགོན་དུ་དགེ་སློང་གཉིས་ཀྱིས་ཞིག་པོ་གླིང་པོའི་ཚེ་སྒྲུབ་དང་གུར་དྲག་གི་
སྲུང་བཟློག །ས་དམར་དགོན་དུ་དགེ་སློང་གཉིས་ཀྱིས་ཞིག་གླིང་ཚེ་སྒྲུབ་དང་སེང་
གདོང་མ། ཐང་ཤིང་བྲོ་བརྡུང་གི་དགེ་སློང་གཉིས་ཀྱིས་རད་གླིང་གུར་དྲག་དང་ཚེ་
སྒྲུབ། བདེ་ཆེན་དགོན་དང༌། ཁམ་ལུང་དགོན་གཉིས་ནས་དགེ་སློང་གཉིས་རེས་
- 344 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འཇའ་ཚོན་ཚེ་སྒྲུབ་དང་རྟ་མགྲིན། དཔལ་སྤུངས་སུ་དགེ་སློང་བཞིས་ཚེ་སྒྲུབ་གྲུབ་
རྒྱལ་མ་དང་སེང་གདོང་ངམ་མགོན་པོའི་བསྙེན་པ་གང་རིགས། ཁྲ་སྦོམ་བྲག་གི་
དགེ་སློང་གཉིས་ཀྱིས་རིགས་གསུམ་སྙིང་པོ་ཟུང་འབྲེལ། རྣམ་རྒྱལ་གླིང་དགེ་སློང་
གཉིས་ཀྱིས་ཚེ་སྒྲུབ་གྲུབ་རྒྱལ་མ། དཔལ་འབྱོར་དགོན་ནས་དགེ་སློང་གཉིས་
ཀྱིས་ཕྱག་རྡོར་དང་སྒྲོལ་ལྗང་གི་བསྙེན་པ། འབྲུག་དགོན་ས་ཉག་ཏུ་དགེ་སློང་
བཟང་ངེས་གཉིས་ཀྱིས་ཚེ་སྒྲུབ་གང་རིགས་དང་གཤིན་རྗེ་ཁྲོ་ཆུའི་སྲུང་བཟློག །
ཉག་གཤིས་སུ་དགེ་སློང་གཉིས་ཀྱིས་ཚེ་སྒྲུབ་དང་རྟ་མགྲིན། ཁྲོ་ཐམ་དུ་དགེ་སློང་
གཉིས་ཀྱིས་གུར་དྲག་དང་སེང་གདོང་མ། འཛི་སྒར་དགེ་སློང་གཉིས་ཀྱིས་ཚེ་སྒྲུབ་
དང་རྟ་མགྲིན། སྡེ་ཕུར་དགེ་སློང་གཉིས་ཀྱིས་ཚེ་སྒྲུབ་དང་ཕྱག་རྡོར། དེ་རྣམས་
དགེ་སློང་བཟང་ངེས་ཀྱིས་བསྙེན་པ་ནུས་ལྡན་རྣམས་བྱ་ལོ་མ་སར་བར་མཛད་
དགོས་ཤིང་། རག་ཆོས་གཉིས་ས་དཀར་དགོན་དང་གསུམ་དུ་བསྐང་བ་སྟོང་ཚར་
རེ། ཆོས་འཁོར་གླིང་དུ་བསྐང་བ་སྟོང་ཚར། གདུགས་དཀར་སྟོང་ཚར། ཤེར་སྙིང་
ཁྲི། བོན་དགོན་རྣམས་སུ་ཁམས་ཆེན་རེ་དང་བསྐང་བ་སྟོང་ཚར་རེ། མ་ཏྲི་མུ་ཡེ་
འབུམ་ཐེར་རེ། གཞན་ཡང་སཱཙྪ་དཀར་པོ་སྟོང་། སེར་པོ་སྟོང་། གཏོར་མ་འབུམ་
ཐེར་ ལྔ། ཀླུ་ གཏོར་ བརྒྱ་ ཚར་ ལྔ། བཀའ་ འགྱུར་ འུར་ འདོན་ རྒྱས་ པ་ གཉིས།
བཀའ་བརྒྱད་ཁྲོ་རོལ་དང་གཤིན་རྗེ་ཁྲོ་ཆུ་ཚར་དགུ། རྒྱལ་རྫོང་ཤིན་ཏུ་རྒྱས་པ་
གཅིག །མཇུག་ཏུ་གུ་རུ་ཞི་བའི་སྦྱིན་སྲེག་བརྒྱ་ཚར་བླུགས། མི་ཁ་དགྲ་བཟློག་
ཚར་གསུམ་དང༌། སྤྲང་པོ་བརྒྱ་ལ་ཟས་འབྲེལ་རྒྱས་པ། ནག་ཆེན་བཙོན་ནས་
འདོན་པ་རྣམས་ཟླ་བ་དྲུག་པའི་ཚེས་ཉེར་ལྔ་ནས་མཚམས་ཀྱི་འགོ་ཚུགས་པ་དང་
དམིགས་བསལ་གྱི་རིམ་གྲོ་འདི་རྣམས་མཛད་པ་གལ་ཆེ་ཆེ། སརྦ་མངྒ་ལཾ། ཞེས་
- 345 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
པའི་ཐོ་ཕུལ་ནས་ལྷུན་གྲུབ་སྟེང་གི་རང་གནས་སུ་འོང༌། སྐབས་དེར་རྫོང་ཆེན་
དགོན་གྱི་ལྷ་ཁང་གསར་བཞེངས་སུ་ལྡེབས་རིས་ཀྱི་བཀོད་པ་ལ་གཙོ་བོར་རྡོ་རྗེ་
འཆང་གྲུབ་ཆེན་བརྒྱད་ཅུས་སྐོར། གཡས་གཡོན་རྣམས་སུ་རིམ་བཞིན་ཐུབ་པ།
བྱམས་ པ། མི་འཁྲུགས་ པ། སྨན་ བླ། ཀུན་ རིག །རྣམ་ རྒྱལ་མ། ཚེ་ དཔག་ མེད།
སྒྲོལ་ མ། རྣམ་ འཇོམས། གུར་ ཞལ། རྣམ་ སྲས། ཕྱག་ རྡོར་ རྣམས་ གཙོ་ བོར་
བཞུགས་པའི་སངས་རྒྱས་བྱང་སེམས་ཡི་དམ་ཆོས་སྲུང་ནོར་ལྷ་གང་ཤོང་དང༌།
རྒྱ་མཐོངས་ལ་གོང་མ་ལྔ་ནས་རིམ་པ་ལྟར་ལམ་འབྲས་ཀྱི་བླ་བརྒྱུད། མགོན་ཁང་
དུ་བསྐང་གསོ་ལྟར་གྱི་སྤྱན་གཟིགས་རྣམས་དང༌། སྒོ་ ཁང་ལ་རྒྱལ་ཆེན་བཞི།
སྲིད་པའི་འཁོར་ལོ། གླིང་བཞིའི་བཀོད་པ་བཅས་དང་། ལྡན་གྱི་ཆོས་སྡེ་བསམ་
འགྲུབ་ དར་ རྒྱས་ གླིང་ གི་ གཙུག་ ལག་ ཁང་ གསར་ བཞེངས་ སུའང་ འབུར་ དུ་
བཞེངས་པའི་གཙོ་བོར་ཐུབ་དབང་ཁྲི་རྒྱན་དྲུག་བཅས། གཡས་སུ་ལྷ་སྲས་ཆོས་
སྐྱོང་མགོན་པོའི་ཞབས་བརྟན་དུ་རྒྱལ་བ་ཚེ་དཔག་ཏུ་མེད་པ། གཡོན་དུ་ཡུམ་
དཔོན་མོ་ཚེ་རིང་ལགས་ཞིང་དུ་ཕེབས་པའི་ངན་འགྲོའི་སྐྱེ་སྒོ་གཅད་ཕྱིར་བྱམས་
པ་སྟེ་གཙོ་བོར་གསུམ་ལ་སྐུ་ཚད་ཕལ་ཐོག་ཕྱེད་དོ་རེ་ཡོད་པ་ལ་བཞུགས་གནས་
བྲག་རི་མ་བཅས། ལྡེབས་རིས་སུ་སངས་རྒྱས་སྟོང་རྩ་དང༌། ཡི་དམ་གྱི་ལྷ་ ཁ་
ཤས། ལྷ་ཁང་དངོས་གཞིར་ཐུབ་པ་བདུད་འདུལ་མ་དང་ཆོས་འཆད་མ་གཉིས་
གཙོ་བོར་བཞུགས་པ་ལ་ཁོར་ཡུག་རྟོགས་བརྗོད་དཔག་བསམ་འཁྲི་ཤིང་ལྟར་གྱི་
བཀོད་པ་དང༌། བར་སྐབས་གར་འོས་སུ་རང་རང་གི་བླ་མ་དང་འདོད་ལྷར་ཡི་
དམ་བྱང་སེམས་ནོར་ལྷའི་རིགས། སྒོ་ཁང་གཡས་སུ་གུར་ལྕམ་དྲལ། གཡོན་དུ་
རྣམ་སྲས་རྟ་བདག་བརྒྱད་ དང་ ཕྱག་རྡོར། སྦྱིན་བདག་རྣམས། རྒྱ་མཐོངས་ལ་
- 346 -



A
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལམ་འབྲས་བླ་བརྒྱུད། ཐུབ་པ་གནས་བརྟན། བྱམས་པ། སྨན་བླ་མི་འཁྲུགས་པ།
བདེ་ཆེན་ཞིང་བཀོད། སྒོ་ཁྱམས་སུ་རྒྱལ་ཆེན་བཞི་དང་འདུལ་བ་ལྟར་གྱི་སྲིད་
པའི་ འཁོར་ ལོ། གླིང་ བཞིའི་ བཀོད་ པ་ བཅས། མགོན་ ཁང་ དུ་ གུར་ ལྷ་ བརྒྱད་
འབུར་སྐུ་དང༌། ལྡེབས་རིས་སུ་ཀྱེ་རྡོར། འཇིགས་བྱེད། གུར་སོགས་ཁ་ཤས་ཀྱི་
བཀོད་པ། དགོན་དེ་ཉིད་ཀྱི་མགོན་ཁང་གི་སྒོ་དང་གཙུག་ལག་ཁང་གི་སྒོ། གཞན་
ཡང་ཁྲི་འདུའི་གདོང་འཕྲེད་དགོན། དགོན་སར་དགོན། རྫོང་ཆེན་དགོན་བཅས་
ཀྱི་སྒོ་ཤན་རྣམས་ལྕགས་ལས་གསེར་དངུལ་གྱིས་བཀྲ་མར་བྱས་པའི་སྒྲོས་ལྡན་དུ་
རྒྱུ་ཚོགས་གསེར་དངུལ་སྲང་བརྒྱ་དང་ཉི་ཤུ་སྐོར་ལས་བགྱིས་པ་དང༌། ཆོས་སྡེའི་
ཐུགས་རྟེན་གྱི་ནང་རྫས་བཅས་ངེད་རང་ནས་བསམ་པ་དག་པའི་སྒོ་ནས་སོ་སོར་
ཕུལ། སྐབས་མཚམས་རྣམས་སུ་བཟོ་རིགས་ ཁ་ཤས་བསགས་ཏེ། སྦྱིན་བདག་
ཆེན་པོས་གཙོས་པའི་དད་ལྡན་ཀུན་ནས་བཀའ་དྲིན་གྱིས་བསྐྱངས་པའི་གོས་ཆེན་
བཟང་གྲས་བྱུང་ རིགས་རྣམས་ལས་བགྱིས་པའི། སྐྱེ་དགུའི་འགྲོ་རྣམས་བསོད་
ནམས་ཀྱི་དཔལ་ཐོབ་པའི་ཆེད་དུ་དམིགས་ནས་ཨེ་ཝཾ་ཆོས་ལྡན་གྱི་གཙུག་ལག་
ཁང་ག་ལ་བ་དེར་རྒྱལ་བ་རྡོ་རྗེ་འཆང་ཀུན་དགའ་བཟང་པོ་ཡབ་སྲས་ཀྱི་དུས་
མཆོད་སྐབས་དཀྱིལ་འཁོར་རྣམས་ལ་སོ་སོར་འབུལ་རྒྱུའི་ཡོལ་བ་གོས་ཆེན་རྒྱན་
བཞི་བཟང་བསྒྲིགས་འཇའ་བཞི་བརྩེགས་ལ་ནང་རྒྱ་ཟམ་ཤ་སྟག་གིས་བྱས་པ་ཆེ་
ལེགས་ལྔ་དང་། དབང་ཁང་དུ་དཔལ་དགེས་པ་རྡོ་རྗེ་གཙོ་བོར་གྱུར་པའི་རྒྱུད་སྡེ་
མཐའ་དག་གི་དབང་བསྐུར་མཛད་སྐབས་བཤམ་རྒྱུའི་གོས་ཆེན་རྡོ་ རྗེ་གསང་
ལམ་མ་དམར་པོ་ཆོལ་སྒྲིག་གི་ཡོལ་བ་དང་། བླ་བྲེ་ཁ་ཤས་བཅས་མཛོད་པ་རྣམས་
ནས་བཟོ་བཀོད་ལེགས་པར་གྲུབ་ཅིང་རིམ་པ་བཞིན་འདོད་གསོལ་འདི་ལྟར་བྲིས། །
- 347 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
༄༅། །ཨོཾ་ སྭསྟི་ བི་ ཛ་ ཡ། བཅོམ་ ལྡན་ དགེས་ པ་ རྡོ་ རྗེའི་ དཀྱིལ་ འཁོར་ ལྷ་
ཚོགས་ལ། །ལྷ་རྫས་ལས་གྲུབ་ཐགས་བཟང་རི་མོ་ཚར་དུ་དངར། །ཁོར་ཡུག་ཀུན་
ཏུ་བསྐོར་བའི་ཡོལ་བཟང་མཆོག་འདི་ཡང་། །དགེ་སློང་དཔལ་ལྡན་ཆོས་སྐྱོང་
ལྷག་བསམ་དག་པས་ཕུལ། །སརྦ་མངྒ་ལཾ། །
༄༅། །ཨོཾ་སྭསྟི་བི་ཛ་ཡ། རྡོ་རྗེ་དབྱིངས་ཀྱི་དཀྱིལ་འཁོར་རྒྱ་མཚོའི་ལྷ་ཚོགས་
ལ། །སྣ་ཚོགས་ཡིད་འོང་ལྷ་རྫས་གོས་བཟང་ཡོལ་བ་དང༌། །དུས་གསུམ་དགེ་
ཚོགས་རབ་འབྱམས་མཆོད་པའི་སྤྲིན་ཕུང་གང༌། །དཔལ་ལྡན་ཆོས་སྐྱོང་འབྲེལ་
ཚད་ཚོགས་གཉིས་རྫོགས་ཕྱིར་ཕུལ། །སརྦ་མངྒ་ལཾ། །
༄༅། །ཨོཾ་སྭསྟི་བི་ཛ་ཡ། བཅོམ་ལྡན་གསང་བ་འདུས་པའི་དཀྱིལ་འཁོར་ལྷ་
ཚོགས་ལ། །ལྷ་རྫས་ལས་གྲུབ་ངོ་མཚར་བཀོད་བཟང་ཡོལ་བ་མཆོག །དགེ་སློང་
དཔལ་ལྡན་ཆོས་བཞིན་སྐྱོང་དེས་གུས་པས་ཕུལ། །ཚེ་རབས་ཀུན་ཏུ་བདག་ཅག་
རྡོ་རྗེའི་སྐུ་ཐོབ་ཤོག །སརྦ་མངྒ་ལཾ། །
༄༅། །ཨོཾ་སྭསྟི་བི་ཛ་ཡ། བཅོམ་ལྡན་མཁའ་འགྲོ་ལྔ་ཡི་དཀྱིལ་འཁོར་རྒྱ་མཚོ་
ལ། །དབང་པོའི་གཞུ་རིས་ལྟར་མཛེས་གོས་བཟང་ཡོལ་བ་འདི། །ཤཱཀྱའི་བཙུན་
པ་ དཔལ་ ལྡན་ ཆོས་ སྐྱོང་ ལྟོས་ བཅས་ ཀྱི། །གུས་ པ་ ཆེན་ པོས་ ཕུལ་ བས་ ཚེ་
རབས་ཀུན་ཏུ་ཡང་། །རྒྱལ་བའི་བསྟན་ལ་བྱ་བ་བྱེད་ཅིང་མཁའ་འགྲོ་ལྔ་ཡི་སྐུ་
ཐོབ་ཤོག །སརྦ་མངྒ་ལཾ། །
༄༅། །ཨོཾ་སྭསྟི་བི་ཛ་ཡ། དཔལ་ཆེན་འཁོར་ལོ་སྡོམ་པའི་དཀྱིལ་འཁོར་ལྷ་ཡི་
ཚོགས། །ལྷ་རྫས་གོས་བཟང་ལས་གྲུབ་ཡོལ་བ་འདི་ཡིས་མཚོན། །གྲངས་མེད་
ལེགས་བྱས་རྒྱ་མཚོར་སྤྲུལ་ཏེ་འབུལ་ལགས་ཀྱི། །དཔལ་ལྡན་ཆོས་སྐྱོང་དབང་
- 348 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཕྱུག་བརྒྱད་ཀྱི་སྐུ་ཐོབ་ཤོག །སརྦ་མངྒ་ལཾ། །
༄༅། །ཨོཾ་སྭསྟི་བི་ཛ་ཡ། གསང་སུམ་འཁོར་ལོའི་མགོན་པོ་རྗེ་བཙུན་ཨེ་ཝཾ་པ་
ཞེས་རྒྱལ་བའི་ལུང་བརྙེས་པའི། །གསང་སྔགས་རྡོ་རྗེ་ཐེག་པའི་ཕོ་བྲང་འོག་མིན་
དང་མཚུངས་མཐོང་བ་དོན་ཡོད་ཀྱི། །གསང་ཆེན་ལམ་གྱི་སྨིན་བྱེད་དབང་བསྐུར་
ཟབ་མོ་དགེས་པ་རྡོ་རྗེའི་ལྷ་ཚོགས་ལ། །གསང་སྔགས་མཛོད་འཛིན་དཔལ་ལྡན་
ཆོས་སྐྱོང་གིས་ཕུལ་སྟོབས་བཅུའི་དབང་ཕྱུག་མྱུར་ཐོབ་ཤོག །སརྦ་མངྒ་ལཾ། ཞེས་
པ་དང༌། ཚེས་བཅུ་བཞིའི་ཉིན་ལོ་དུས་ལྟར་རང་ཉིད་ལ་ལྟོས་པའི་དམིགས་ཡུལ་
རྣམས་ཀྱིས་གཙོར་བྱས་པའི་མཁའ་མཉམས་སེམས་ཅན་ཐམས་ཅད་ལ་དམིགས་
པའི་ལྷུན་གྲུབ་སྟེང་གི་ཆོས་གྲྭ་ཆེན་པོའི་འདུས་ཚོགས་སུ་ངན་སོང་སྦྱོང་བའི་
བསྙེན་ཆོག་སྦྲགས་པ་སྟོང་ཚར་གྱི་ཐོག་ཏུ་རུས་པ་སྐྲ་སེན་བྱང་ཡིག་རྣམས་ལ་བྱང་
ཞུ་དང༌། བཅུ་བཞིའི་ཉིན་ངོས་རང་ནས་སྦྱིན་སྲེག །བཅོ་ལྔར་རྡོ་ཁོ་ལྷ་ཁང་དུ་
འབུམ་བསྒྲགས་ཤིང༌། དགེ་སློང་བདུན་ཅུས་གཏོར་མ་བརྒྱ་རྩ་གང་གྲུབ། བདག་
ཅག་རང་དང་གྲྭ་ཚང་སེར་སྐྱ་སུམ་ཅུ་སྐོར་གྱིས་སཱཙྪ་གདབ་ཅིང་རྟེན་འབྲེལ་སྙིང་
པོའི་བརྟན་བཞུགས་དང་བསྔོ་སྨོན་བཀྲ་ཤིས་ཀྱི་བར་བགྱིས། བར་སྐབས་ཀྱི་
བགྱི་འོས་རྣམས་གྲུབ་མཚམས་ས་དབང་མིང་སྲིང་དུ་སྙན་ཞུས་ཕུལ་ནས་དབྱར་
གཟིགས་མ་རན་བར་སྦྱིན་བདག་ཆེན་པོ་ཕོ་བྲང་དུ་བཞུགས་པར་གནང་། ཕྱག་
མཛོད་བསོད་ནམས་རྒྱ་མཚོ་པར་གཞིར་བཞུགས་ཀྱི་དོ་དམ་བགྱིས། ངེད་རང་
དང་ཕྱག་མཛོད་ལྷུན་གྲུབ་བསྟན་འཛིན། བླ་མ་རིན་ཆེན་ལྷུན་གྲུབ་གྲྭ་ཚང་བཅས་
སྒར་བཏེག་སྟེ་ཐོག་མར་ལེ་རོང་ ཚ་ ཁར་ འཕྲོད་བསྟེན་ཞག་ཤས་ཞོར་ཕྱོགས་
མཐའི་འགྲུལ་པ་རྣམས་ལ་ཇི་ལྟར་འོས་རིགས་ཀྱི་སྣེ་ལེན་དང༌། ཉེ་སྐོར་ཡོན་
- 349 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བདག་རྣམས་ལ་ཆོས་སྦྱིན་བྱས་ཏེ་ལྷ་ལུང་ཁུག་ཏུ་ཕྱིར་འོང༌། འདི་ལོ་དབུས་སུ་ངོ་
ཐོག་འགྲོ་མ་གྲུབ་བཅས་ཚོང་དཔོན་བསྟན་འཛིན་མཆོག་གྲུབ་དང་ལག་ངོ་སེར་སྐྱ་
དྲུག་ཅུ་སྐོར་སླར་འཇུག་པ་བདེ་བའི་ཆེད་དུ་ཇ་དོས་བསྐྱལ་བར་འགྲོ་རྒྱུར་སྔ་ལོ་སྒྲ་
སྟོད་ཕྱོགས་ཀྱི་བླ་མ་དགོན་སྡེ་དཔོན་ཁག་ཡུལ་འབྲོག་ཐམས་ཅད་ཀྱི་བསམ་པ་
དག་པའི་སྒོ་ནས་ཟང་ཟིང་གི་དངོས་པོ་བྱུང་བའི་རིགས་རྣམས་དྭའུ་བླ་དཔོན་སར་
གཏམ་ཡོད་པའི་ཇ་བདུན་བརྒྱར་ཉེ་བ་ཙམ་དང༌། གཞན་ཡང་མར། ཐུད། ཐབ་
ཆས། རས། དུ་བ། སྒ་སྟན་ཕོན་ཆེ་བ། མཛོ་ཁལ་སུམ་བརྒྱ་ལྷག་ཙམ་ཡོད་པ་གྲ་
བསྒྲིགས་སུ་ཕྱག་མཛོད་ལྷུན་གྲུབ་བསྟན་འཛིན་དཔོན་གཡོག་བརྫངས། ངེད་རང་
མཁར་མདོ་བརྒྱུད་དེ་ལྷོ་ཁྲ་བོ་ཐང་བཅས་ལྷོ་ཁོག་གི་ཡོན་བདག་སྔ་ཕྱིར་དྲིན་ཆེ་
ལན་རིང་དུ་གྱུར་པའི་གླིང་རུ་ཚང་། རྒྱ་རྡོ། ཚབ་ཚ་སོགས་མདོར་རྒྱུད་ཀྱི་ཡུལ་རུ།
འབྲང་པ། སྐྱབས་ཆེ། སྡུམ་མོ་བ། སྡེ་སར་བཅས་ཀྱི་ཡོན་བདག་སེར་སྐྱ་རྣམས་
ལ་ལམ་ཞོར་རམ་ཚུགས་མཚམས་གར་བབས་སུ་ཆོས་འབྲེལ་བྱིན་རླབས། རབ་
གནས། བྱང་འདབ། བསྔོ་སྨོན་གང་འོས་བགྱིས། སོ་སོས་རྟ་མཛོ་ ཁལ་སོགས་
སུམ་བརྒྱར་ཉེ་བ་དང༌། གཞན་ཡང་ཉེར་མཁོའི་འབུལ་ཚོགས་ཆེ་ཞིང་རྒྱམ་ད་ར་
དིའུ་འགོ་བར་སོང༌། དེ་གར་ཕྱག་མཛོད་དང་གཞི་བྱེས་འཛོམ་འཕྲལ་ཚོང་དཔོན་
གྱི་གདོང་དུ་ཇ་ཀོ་རྩེ་ཆུང་ཇུ་ཤན་གཞུང་འདྲེས་པ་སྟོང་དང་དྲུག་བརྒྱར་ཉེ་བ། རྟ་
མཛོ་ ཁལ་ སོགས་ ལྔ་བརྒྱར་ཉེ་བ། གཞན་ ཡང་ཉེར་མཁོ་ དགོས་ཆའི་ རིགས།
གཞུང་ས་རིན་པོ་ཆེ་དང་བཀྲ་ཤིས་ལྷུན་པོ། ས་ངོར་བཅས་ལ་ཞུ་ཤོག་ཡིག་རྟེན་
འོས་བབ་དང༌། ངོར་དུ་ཇ་སར་ལྟ་བུའི་ཇ་འགྱེད་རྒྱུ་བཅས་ གྲ་བསྒྲིགས་ནས་
བཀོད་འདོམས་གང་དགོས་དང༌། བཀའ་བསྒོ་ཕྲིན་བཅོལ་གནང་སྟེར་རྒྱས་པར་
- 350 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བྱས་ཏེ་ཟླ་བ་དྲུག་པའི་ཚེས་བདུན་ལ་བཏེག །དེ་སྐབས་རག་ཤུལ་དཔོན་དང་
ཟུར་མང་བླ་ཁག་སོགས་སྦྱིན་བདག་རྣམས་ནས་འབུལ་ཚོགས་བཟང་ཞིང་སོ་སོར་
བྱིན་རྟེན་གནང་སྟེར་བརྟག་པ་སོགས་ཇི་ལྟར་དགོས་པའི་རེ་བ་བསྐངས། ཡུལ་
དེའི་ཟོ་དོར་རྡོ་ཏི་གངས་དཀར་མཆེད་བརྒྱད་ཀྱི་གནས་རི་དེ་ན་ལྷོ་ཁོག་གི་བླ་མ་
ཆོས་བརྒྱུད་སྣ་ཚོགས་ཆོས་བརྒྱད་ཡིན་པའི་རྒྱལ་དབང་སྤྲུལ་སྐུ་ཟེར་བ་ཞིག་གིས་
གནས་སྒོ་དབྱེ་ཚུལ་དང་། ཙ་རི་ལྟ་བུའི་སྐོར་ལམ་གཏོད་ཚུལ་སོགས་མང་ རབ་
གླེང་མོ་འུར་ཆེམ་འདུག་རུང་ཁོ་བོའི་བློས་དཔྱད་ཚེ་དེ་ལྟར་གྲུ་ན་ཡུལ་དེ་སྟོང་ཤིང་
མདོ་ཁམས་སུ་མི་རུང་བ་འགའ་ཞིག་འོངས་སྙམ་ནས་བཏང་སྙོམས་སུ་བཞག་
པས་ དམ་ཅན་རྒྱ་མཚོའི་ཚོགས་དང་དཀར་ཕྱོགས་ལ་དགའ་བའི་ནུས་མཐུས་
དབང་གཞུའི་རི་མོ་ལྟར་ཡལ་སོང་། དྭའུ་སྟོད་སྨད་དང་འབྲང་བ་རྣམས་ས་ཡུལ་
རྩོད་པའི་འཁྲུག་ལོང་ཆེ་བ་བྱུང་འདུག་པ་སོ་སོར་བདེ་འཇགས་དགོས་ཚུལ་བྱས་
ནས་ཕྱིར་ལམ་སྙེགས་ཏེ་འོང་བས་ཡར་ལམ་ཐུག་ཕྲད་མ་བྱུང་བའི་སེར་སྐྱ་དད་
ལྡན་རྣམས་ནས་འབུལ་ཚོགས་བཟང་ཞིང་སོ་སོའི་བསམ་པ་གང་ཡོད་བསྐངས།
དེ་དག་གི་སྐབས་རྣམས་སུ་གེགས་མེད་ཅིང་ལེགས་ལམ་དང་ཆར་ཆུ་འབབ་པ་
སོགས་སོ་སྐྱེ་ཀུན་ཡི་རང་བ་ཞིག་བྱུང༌། ཁྲ་བོ་ཐང་དུ་འབྱོར་སྐབས་མི་བདག་
བསོད་ནམས་མགོན་པོ་ནས་བཀྲ་ཤིས་ལྟེམ་ལ་མགྱོགས་སྐོར་ཞིག་འོང་དགོས་
ཚུལ་གྱི་བཀའ་ཤོག་དང༌། སྡེ་དགེ་བླ་བྲང་ནས་ཁྲི་ཆེན་བླ་མ་ཞིང་ཕེབས་དང༌།
བཀྲ་ཤིས་ལྟེམ་གྱི་ནོར་འཛིན་དཔལ་མོ་ཚེ་རིང་ལགས་བཅས་ཀྱི་དགོངས་རྫོགས་
སུ་དབུས་གཙང་མཐའ་དག་ལ་འབུལ་སྐྱེལ་སྟོབས་ཆེ་བར་འགྲོ་རྒྱུའི་འགོ་པ་ཕྱག་
མཛོད་བཟང་པོ་དང་ཚེ་རིང་འཕེལ་གཉིས་ཀྱང་དེ་གར་སླེབས་པ་བཅས་ལ་རྗེས་
- 351 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
གནང་ བཀའ་ བསྒོ། བྱིན་ རྟེན་ གནང་ སྦྱིན་ དང༌ ། ངེད་ རང་ སྤྱི་ སྒེར་ གྱི་ ཚོང་ པ་
འབུལ་སྐྱེལ་བཅས་ལ་རོགས་ལྡན་དགོས་ཚུལ་དང༌། གཞུང་སར་བང་མི་འགྲོ་
ལུགས་སོགས་བཀོད་པ་བགྱིས་ཏེ་ཟླ་བ་བདུན་པའི་ཚེས་བདུན་ལ་ཐོན་པར་བྱས་
ནས་ངེད་རང་དཔོན་སློབ་ཉུང་ཤས་འགིས་ཐོག་དགོན་དུ་སོང་སྟེ་ཞག་གཅིག་
བསྡད། དེ་ནུབ་རྨི་ལམ་ཤིན་ཏུ་ཞན་རུང་གསལ་བར་མ་སྨྲས། རི་ཁྲུས། དབང་།
མེ་ཏོག་འཐོར་བ་སོགས་བྱས་པས་དགེ་བསྙེན་ཆེན་པོ་རྡོ་རྗེ་ཐོག་སྲས་དེ་ཉིད་
དགེས་ནས་ཆར་འབབ་པ་སོགས་བྱུང༌། རིམ་གྱིས་དབོན་སྟོད་དུ་སོང་སྟེ་མགོན་
ཁང་དུ་བསྐང་བ་ཕྲིན་བཅོལ། འདུས་ཚོགས་སུ་མགོན་པོའི་རྗེས་གནང་དང་རི་
ཁྲུས་རྒྱས་པར་བགྱིས་ནས་ཕྱི་ཉིན་བཀྲ་ཤིས་ལྟེམ་དུ་སོང་། ཞག་གསུམ་གྱི་རིང་
ལ་ཡབ་སྲས་རྣམས་སུ་རྗེས་གནང་རིགས་གང་འོས་དང་བཀའ་བསྒོ། མགོན་ཁང་
དུ་ཕྲིན་བཅོལ། ལྷ་བསང་། རི་ཁྲུས་བཅས་ཇི་ལྟར་དགོས་པ་དང༌། སླར་ཡང་སྐུ་
ཕྲུ་གེགས་སེལ་གྱི་བླང་དོར་དགོས་རིགས་རྣམས་དང་ཞབས་བརྟན་གསར་སྒྲུབ་
ཀྱི་ཐོ་འདི་ལྟར་ཞུས། ༧ལགས། བབས་ཀྱིས་འདི་ལོའི་ཆུ་སྤྲེལ་ཤར་ནང་གི་སྔོན་
གྱི་བརྟག་པར་ཇི་བཞིན་ཡོད་པ་དེ་རྣམས་གྲུབ་ན་ཅུང་ཞིག་ཡང་བ་འདྲ་མོ་མཆིས་
རུང༌། ད་དུང་གང་ལྟར་བླ་མ་ཀུན་དགའ་རྒྱ་མཚོས་ཟླ་བ་འདིའི་ཚེས་བཅུ་གསུམ་
ནས་བཟུང་ལོ་གསར་ཟླ་བའི་ཚེས་བཅུའི་བར་དུ་མགོན་པོ་ཞལ་བཞི་པའི་ཚེ་སྒྲུབ་
དང་གཏོར་འབུལ། དུས་བཟང་རྣམས་སུ་ཞལ་གྱི་རྗེས་གནང་། བཀའ་གཏད་རེ་
སྲས་པོར་མཛད་པ་དང༌། ཟླ་བ་བྱུང་ངོ་ཅོག་ལ་ལྷུན་གྲུབ་སྟེང་དུ་མགོན་པོ་གུར་
ཞལ་ལ་བསྐང་བ་སྟོང་ཚར་གཉིས་རེ། འཇིགས་བྱེད་ཞི་དྲག་གི་སྦྱིན་སྲེག་བརྒྱ་རྩ་
རེ་རྣམས་མ་ཆག་པར་ཟབ་རྒྱས་གནང་དགོས། དཔོན་གྱི་གེགས་སེལ་ལ་དམིགས་
- 352 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
པའི་ཟླ་བ་བཅུ་པ་ཚུན་ལ་གསར་རྙིང་དགེ་ལུགས་ཀར་འབྲུག་བོན་བཅས་ཆ་སྙོམས་
པའི་སོ་སོའི་སྲུང་མ་ལ་བསྐང་བ་སྟོང་ཚར་ཉི་ཤུ་རྩ་ལྔ་དང༌། ཚེ་སྒྲུབ་ཟབ་རྒྱས་
སྟོང་ཚར་ཉེར་ལྔ། བཀའ་འགྱུར་ཚར་ལྔ། ཟབ་མདོ་དང་སྒྲོལ་མ་འབུམ་ཐེར་རེ། ཚེ་
ཐར་བརྒྱ། ཀླུང་རྟ་བརྒྱ། རིགས་གསུམ་མགོན་པོའི་སྙིང་པོ་དང་སེང་གདོང་མའི་
རྩ་ སྔགས་འདྲེས་པའི་དུང་ཕྱུར་བཞི་རྣམས་དགོན་ཁག་བརྒྱད་དུ་བགོ་བ་དང༌།
གཞན་ ཡང་ རྔོན་རྒྱ། རྐུན་ རྒྱ། ཇག་ རྒྱ། སཱཙྪ་ སེར་པོ་ ཁྲི། གཏོར་མ་འབུམ་ཐེར་
བཅུ་དགོན་ཁག་བཅུར་བཀྲམ། ཐག་ཉེ་རིང་མེད་ནས་བཙོན་ནག་ཆེན་ཉེར་ལྔ་
འཕྲལ་དུ་གཏོང་། གོང་གསལ་གྱི་ཞབས་བརྟན་འདི་རྣམས་ཟླ་བ་བརྒྱད་པའི་ཚེས་
བཅོ་ལྔ་ཕན་ལ་གཏན་ནས་མི་འགྱངས་པར་གྲུབ་པ་གནང་དགོས་པ་དང༌། བླ་མ་
གཅོད་པས་ཟླ་བ་བདུན་པའི་ཚེས་བཅོ་ལྔ་ནས་བཟུང་བཅུ་གཅིག་པའི་ཚེས་བཅོ་
ལྔའི་བར་དུ་དཔལ་འབྱོར་གླིང་ངམ་གམ་འཕྲང་དགོན་གང་རིགས་སུ་སྔ་དྲོའི་ཆ་
ལ་ཚེ་སྒྲུབ་དང༌། དགོང་མོའི་ཆར་བྱད་བཟློག་གཙོ་བོར་མཛད་ པ་ གལ་ཆེ་ཆེ།
ཞེས་པའི་ཞུ་ཡིག་རྟེན་བཅས་ཕུལ་ཏེ་ལྷུན་གྲུབ་སྟེང་གི་གནས་ཁང་དུ་འོང༌། བླ་མ་
དགེ་འདུན་སྔོན་ནས་ངེད་རང་གི་བརྟག་པར་དོགས་སྙམ་པ་དང་མཐུན་པར་རྐང་
འབམ་གྱི་རྒྱུ་ལ་བརྟེན་ནས་ལྕགས་ར་བསམ་འགྲུབ་རྩེར་འདས་སོང་འདུག་པས་
ལྷུན་གྲུབ་སྟེང་གི་གྲྭ་ཁང་གསར་བཟོ་རྒྱ་ཆེ་བ་དེ་ཉིད་དུ་ནུ་བོ་སངས་རྒྱས་ཀྱིས་
ངེད་བོས་ནས་བྱང་བཞུ་བགྱིད་པར་གསེར་སྲང་གསུམ་གྱིས་གཙོས་པའི་དར་གོས་
རས་ གསུམ། མཆོད་རྫས་ གཅན་གཟན་ཇ། རྟ་ སྒ་སྟན་བཅས་རྣམ་ གྲངས་མང་
བར་བྱུང་། ཞར་དུ་ཆོས་ཁྲིམས་ཨ་འགུའི་ཕ་རྒན་དུས་ལས་ཡོལ་བའི་ལམ་སྟོན་དུ་
གྲྭ་ཁང་ལ་བོས་ནས་གསོལ་ཞབས་དང༌། གསེར་ཞོ་ལྔ་བཅུ་ཐམ་པ་དང་དངུལ་
- 353 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྲང་ལྔ་བཅུས་གཙོས་འབུལ་ནོད་བཟང་ཞིང་བསྔོ་སྨོན་གྱིས་རྒྱས་གདབ། ཕྱག་
མཛོད་གཞིར་བཞུགས་པས་དགེས་རྡོར་བློས་བསླང་གྲུབ་འདུག་པའི་རྩི་ཚོན་དང་།
མགར་བ་རྣམས་ཀྱིས་ངེད་རང་གི་སྣང་བརྙན་དང༌། གཞན་ཡང་བླ་མ་ཡི་དམ་གྱི་
གསེར་སྐུ་ཁ་ཤས་དང༌། དབུས་གཙང་གི་གཙུག་ལག་ཁང་འགངས་ཆེ་བ་རྣམས་
སུ་འབུལ་རྒྱུའི་ཀོང་བུ་བརྒྱ་རྩ་བཅས་བཟོ་རིགས་གང་དགོས་ལ་ཧ་ལམ་གྱི་བཀོད་
པ་དང་བྲེལ་བའི་རིགས་བཅད་དེ། ལྷ་སྲས་མིང་སྲིང་གི་ཐུགས་བཞེད་ཀྱི་བཀའ་
ཤོག་ཕེབས་ལྟར་བརྒྱད་པའི་ཚེས་གཅིག་ཉིན་ལྷ་ལུང་གི་བཞུགས་སྒར་དུ་ཕྱིན་པ་
དང༌། ངེད་རང་གི་སྒར་པ་ཕྱག་མཛོད་བཅས་ཁྲ་བོ་ཐང་ནས་མཁར་མདོར་བརྒྱུད་
འོངས་པ་རྣམས་ཀྱང་འཛོམ་འཕྲལ་རྟ་ནོར་གྱི་རིགས་དང་ཆས་དོས་ཕྱེ་དགོས་
སོགས་ཀྱི་བྲེལ་བ་བཅད། ངོས་རང་གིས་ལྷ་སྲས་མིང་སྲིང་ནས་ཐུགས་བཞེད་
ལྟར་གྱི་རྗེས་གནང་གི་རིགས་ཁ་ཤས་ཕུལ། ཕྱོགས་མཐའི་སེར་སྐྱ་མཆོག་དམན་
གང་ཡོད་ལ་ལུགས་གཉིས་ཀྱི་ཕན་ཆ་ཅི་དགོས་བགྱིས་ཏེ། ཡོན་མཆོད་ཕྱོགས་
གཅིག་པར་བྱང་ཕ་བོང་རོག་གཏམས་སུ་ཕེབས་ཏེ་ལྷ་ཁང་མདོར་བཞུགས་སྒར་
མཛད། དེ་ནུབ་རྨི་ལམ་དུ་ངོར་ཨེ་ཝཾ་པའི་དགེ་སློང་འགའ་ཞིག་ཡིན་སྙམ་པས་
ངེད་ཀྱི་མདུན་ནས་དུང་དང་རྒྱ་གླིང་འབུད་ཅིང་། གཡས་གཡོན་གཉིས་དང་རྒྱབ་
རྣམས་སུ་གདུགས་ཤིན་ཏུ་ཆེ་བ་བཅུ་གསུམ་བསྐོར་བཞིན་པ་དང་བཅས་ཁོ་བོ་
རང་ཉི་མ་དྲོ་ཞིང་ས་ཡུལ་བདེ་བ་ཞིག་ཏུ་འགྲོ་བ་ཤར། དེ་གར་ས་ངོར་བཀྲ་ཤིས་
ལྷུན་པོ་བཅས་ཀྱི་ཚོང་པ་རྣམས་མདོ་ནས་ཡར་གེགས་མེད་དུ་སྔོན་ནས་སླེབས་
འདུག་པར་སོ་སོར་ཟུར་ཆས་དང༌། ལོ་ལྟར་བཞིན་གྱི་ཞུ་ཡིག་རྟེན་བཅས་སུ་ཐོག་
མར་ས་སྐྱ་གོང་དུ་ཞུ་ཡིག་རྟེན་ཇ་འཁོར་དྲུག་བཞི། རྟ་དྲེའུ་གསུམ། གཉེར་ཁང་དུ་
=
1
-



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
ཞུ་ཡིག་རྟེན་ཇ་འཁོར་དྲུག་གཅིག །ངོར་བླ་བྲང་དུ་ཞུ་ཡིག་ཇ་འཁོར་དྲུག་བཞི།
དུས་མཆོད་རྟེན་གསེར་དངུལ་འདྲེས་མ་སྲང་བཞི་བཅུ། རྟ་དྲེའུ་གཉིས། ཀླུ་ལྡིང་དུ་
ཞུ་ཡིག་ཇ་འཁོར་དྲུག་གསུམ། རྟ་དྲེའུ་གཉིས། ཁང་སར་དུ་ཞུ་ཡིག་ཇ་འཁོར་དྲུག་
གསུམ། རྟ་དྲེའུ་གཉིས། ཐར་རྩེར་ཞུ་ཡིག་ཇ་འཁོར་དྲུག་གསུམ། རྟ་དྲེའུ་གཉིས།
བླ་བྲང་སོ་སོའི་མཛོད་པ་དང་སྐུ་དྲུང་ བྱིང་ལ་འོས་བབ། ངོར་གྲྭ་ཚང་ཁག་ལ་
དངུལ་སྲང་གསུམ་ནས་དོའི་བར། བཀྲ་ཤིས་ལྷུན་པོ་རྩེ་ཤོད་དུ་ཞུ་ཡིག་དང་རྟ་ཕོ།
ཀོ་རྩེ་འཁོར་དྲུག་ལྔ་བཅས། དཔོན་གཉེར་ངོ་ཐོག་རྣམས་ལ་སོ་སོར་རྟ་རེ་དང་ཇ་
འཁོར་དྲུག་རེ། བྱིན་རླབས་དད་རྟེན་སོགས་རྒྱས་པར་བགྱིས་ཏེ་བརྫངས། གཞན་
ཡང་སྟོད་སྨད་མཐའ་དག་ནས་བྱོན་པའི་སེར་སྐྱ་རྣམས་དང་ཡུལ་དེ་ཕྱོགས་ཀྱི་
སྦྱིན་བདག་བཅས་ལ་གང་ལ་གང་འཚམ་གྱི་ཕན་ཆ་ཇི་ལྟར་འོས་པ་བགྱིས། ཁྱད་
པར་རྗེ་བསམ་འགྲུབ་དགོན་ནས་དཔལ་རི་བོ་དགའ་ལྡན་པའི་ཆོས་བརྒྱུད་འཛིན་
པའི་བླ་མ་ལྷ་མགོན་སྤྲུལ་སྐུ་ཞེས་པ་ཕེབས་བྱུང་བར་ཞེ་ས་བཀུར་སྟི་དང༌། ཁོང་
རང་ཐུགས་བཞེད་གང་ཡོད་ཀྱི་རྒྱུ་དབང༌། ལམ་དབང༌། དཔལ་མགོན་གདོང་
བཞི་པ་གཙོས་ཞི་དྲག་གི་རྗེས་གནང་ལྔ་བཅུ་སྐོར་དང་། མགོན་པོ་ཞལ་གྱི་བེ་བུམ་
མ་བུ་བཅས་རྒྱས་པར་འབུལ་གང་གྲུབ་དེ་ག་ཉིད་དང༌། དབང་ལུང་གི་འཕྲོས་
བྱིན་རླབས་དད་རྟེན་རྫོང་བརྡ་སོགས་ཀྱི་རིགས་ཡིད་ལྷུང་ནས་བགྱིས་པར། ངོས་
ལ་མཎྜལ་རྟེན་མཚོན་སྔ་ཕྱིར་དྲིན་ཆེ་བར་སྩལ་བ་དང་བརྟན་བཞུགས་ཀྱི་ཚུལ་དུ་
འདི་ལྟར་གནང༌།
༄༅། །ན་མོ་མཉྫ་གྷོཥཱ་ཡ། རྣམ་དག་རྡོ་རྗེའི་དབྱིངས་ལས་མ་གཡོས་ཀྱང༌། །
ཐབས་ཤེས་ས་འཛིན་དཀར་པོའི་འོད་སྟོང་གིས། །སྐྱེ་དགུའི་ཡིད་ཀྱི་མུན་པ་སེལ་
- 355 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽ །
མཛད་ཆེ། །བརྒྱུད་པའི་བླ་མ་རྣམས་ལ་གསོལ་བ་འདེབས། །པད་དཀར་ལྟར་
བསྔགས་རྣམ་འདྲེན་ཤཱཀྱའི་རྒྱལ། །ཕུན་ཚོགས་མཚན་དཔེའི་དཔལ་འབར་ཚེ་དཔག་
མེད། །བདུད་དཔུང་ལས་རྒྱལ་རྣམ་པར་རྒྱལ་མ་ཡིས། །དུས་འདིར་འཆི་མེད་དངོས་
གྲུབ་སྩལ་ དུ་ གསོལ། །དཔལ་ལྡན་ཡོན་ཏན་ ཀུན་ གྱི་ གཏེར་ གྱུར་ཅིང༌། །ཆོས་
དབྱིངས་བདེ་ཆེན་རྒྱལ་སྲས་སྤྱོད་པ་ཀུན། །སྐྱོང་མཛད་ལྷ་མིའི་གཙུག་གི་རྒྱན་
གྱུར་པ། །རྣམ་ འདྲེན་ རྒྱལ་ བའི་ དབང་ པོར་ གསོལ་ བ་ འདེབས། །ངེས་ འབྱུང་
ཚུལ་ ཁྲིམས་བཟང་པོའི་ཞིང་ ཁམས་ལ། །རྣམ་དག་བྱང་སེམས་དམ་པས་རྒྱུད་
ཕྱུག་ཅིང་། །བདེན་གཉིས་མཁྱེན་པའི་འོད་སྟོང་དྲ་བ་ཅན། །མཁས་མཆོག་ཟླ་
བྲལ་ཞབས་ལ་གསོལ་བ་འདེབས། །གྲངས་མེད་དུས་ནས་རྫོགས་པའི་བྱང་ཆུབ་
ལ། །གྲུབ་ པ་ བརྙེས་ཤིང་རྡོ་ རྗེའི་ སྐུར་ བཞེངས་ཏེ། །སྐལ་བཟང་འགྲོ་ལ་ གང་
འཚམས་སྐུར་སྟོན་པ། །དཔལ་ལྡན་བླ་མ་དམ་པར་གསོལ་བ་འདེབས། །འཆད་
པས་ལེགས་བཤད་བདུད་རྩིའི་ཆར་འབེབས་ཤིང་། །རྩོད་པས་ལྟ་ངན་ལོག་ལྟའི་
དཔུང་བཅོམ་ནས། །རྩོམ་པས་བཤད་སྒྲུབ་བསྟན་པའི་རྒྱལ་མཚན་འཛིན། །ཐེག་
མཆོག་དགེ་བའི་བཤེས་ལ་གསོལ་བ་འདེབས། །སྣང་བ་བདེ་སྟོང་ཐབས་ཤེས་
ཟུང་འཇུག་གི །འཇའ་ཚོན་སྒྱུ་མའི་དོན་དམ་ལྷ་ཡི་སྐུ། །འབྲལ་མེད་བསྟེན་ཅིང་སྐུ་
གསུམ་རྡོ་ རྗེའི་ སྐུར། །བཞེངས་མཛད་དཔལ་ལྡན་བླ་མར་གསོལ་བ་འདེབས། །
དཔལ་ལྡན་སྙིང་རྗེའི་འོད་ཟེར་ཀུན་ཡིས། །ཆོས་ལྡན་སྒྲུབ་པའི་གདུལ་བྱ་མཐའ་
དག་ཀུན། །སྐྱོང་ཞིང་མ་ནོར་ལམ་བཟང་སྟོན་མཛད་པ། །སྐུ་ཚེ་མི་ཤིགས་རྡོ་རྗེར་
རྟག་བརྟན་ཤོག །འདི་ནས་བཟུང་སྟེ་ཚེ་རབས་ཐམས་ཅད་དུ། །རྗེ་བཙུན་བླ་མ་
དམ་པ་ཁྱེད་ཉིད་ཀྱིས། །རྗེས་སུ་བཟུང་སྟེ་སྐྱེ་བ་ཀུན་ཏུ་ནི། །འཁོར་གྱི་ཐོག་མ་
- 356 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཉིད་དུ་འདུག་གྱུར་ཅིག །བསླུ་མེད་བླ་མ་ཡི་དམ་དཀོན་མཆོག་གསུམ། །དཔའ་
བོ་ཆོས་སྐྱོང་སྲུང་མའི་མཐུ་སྟོབས་ཀྱིས། །ཞབས་པད་བརྟན་ཅིང་འཕྲིན་ལས་རྒྱས་
པ་ཡི། །བདེན་ཚིག་རྣམ་དག་མྱུར་དུ་འགྲུབ་གྱུར་ཅིག །མངྒ་ལཾ། །ཞེས་པ་དང༌།
གསང་སྔགས་རྙིང་མའི་བསྟན་པའི་གསལ་བྱེད་རྫོགས་ཆེན་སྤྲུལ་སྐུ་རིན་པོ་ཆེས་
བདག་ཅག་ལ་དུས་རྒྱུན་དུ་ཐུགས་བརྩེས་གཟིགས་ཤིང༌། དེ་སྐབས་སུའང་ད་
ལམ་ངེད་ཀྱི་བཞུགས་གནས་དབེན་རི་དང་རྫོགས་ཆེན་དགོན་བཅས་སུ་ཕེབས་
ནས་ཞག་ཤས་འདུག་ པ་ དང་ ཆོས་འབྲེལ་ ཁ་ ཤས་དགོས་ཞེས་གསུངས་པར་
དགོངས་བཞེད་ལྟར་ཐོག་མར་དབེན་རིར་སོང་བས་རྟ་བསུས་དུང་རྒྱ་གླིང་སོགས་
བཀའ་དྲིན་སྩལ་ཏེ་ ཕན་ཚུན་མཇལ་དར་གནང་གྲུབ་ཐོག །གཟིམས་གུར་སེང་
ཐོད་ཅན་ཡོལ་སྒོར་བཅས་རྒྱས་པ་ཞིག་ལ་བདག་འདུག་པ་གནང༌། དེར་བཞུགས་
གྲལ་སྣེ་ལེན་བཟང་ཞིང་། སྤྲུལ་སྐུ་རིན་པོ་ཆེ་དང་ལྷ་གྲོགས་དམ་ཚིག་གཙང་བའི་
གང་ཅིའི་གསུང་གླེང་དལ་བར་བགྱིས་ཏེ་ཞག་ལྔ་བསྡད། གཙོ་བོར་བླ་མ་སྤྲུལ་
པའི་སྐུ་དང་མ་ཡུམ་མ། སྐུ་དྲུང་ཁ་ཤས་བཅས་ལ་ཚེ་དཔག་ལྷ་དགུ་མ། ཚེ་སྒྲུབ་
བརྒྱ་ཚར། ཀུན་རིག །གུར་དྲག་སོགས་ཞི་དྲག་གི་དབང་དང་རྗེས་གནང་ཐུགས་
བཞེད་གང་ཡོད་ཕུལ། ཡོངས་འཛིན་དམ་པའི་དྲུང་ནས་ཀྱང་བྱང་གཏེར་ཚེ་སྒྲུབ་
ལྕགས་སྡོང་མ། གཏེར་བདག་གླིང་པའི་ཟབ་ཆོས་རིག་འཛིན་ཐུགས་ཐིག་གུ་རུ་ཞི་
བ་དང༌། མགོན་པོ་ལེགས་ལྡན་བཅས་ ཀྱི་དབང་དང༌། ལས་བྱང་ ལུང་ སོགས་
ཆོས་འབྲེལ་འགའ་རེ་ཞུས། དེར་འདུག་སྐབས་ཉིན་རེ་བཞིན་གསོལ་སྟོན་རྒྱས་
ཤིང་བདག་ལ་དངོས་ཚོགས་འདི་ལྟར་སྩལ། །
༧ རབ་འབྱམས་རྒྱལ་ཀུན་འདུས་ པའི་ སྤྱི་གཟུགས་གསང་ཆེན་རྒྱུད་སྡེ་རྒྱ་
- 357 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
མཚོའི་མངའ་བདག་དམ་པ་མཆོག་གི་ཞབས་སྟེགས་ནོར་བུའི་ཁྲི་དྲུང་དུ་གུས་པའི་
ཕྱག་དང་བཅས་ཏེ་ཞུ་བ་དང་སྲས་བཅས་རྒྱལ་བའི་ཡེ་ཤེས་ཀྱི་རང་གཟུགས་
གཅིག་ཏུ་བསྡུས་པའི་འོད་བརྒྱ་རིས་མེད་བསྟན་འགྲོའི་ལྷ་ལམ་ཡངས་པོར་འཆར་
ཞིང་། ཁྱད་པར་རང་རེ་སྔ་འགྱུར་བའི་བསྟན་སྲིད་པད་ཚལ་ཟུམ་པར་ཉེ་བ་རྣམས་
ཐུགས་བརྩེའི་འོད་ཀྱིས་རྒྱས་པར་གནང་བ་སོགས་བཀའ་དྲིན་བླ་མེད་དང༌། ད་ཆ་
རང་ཅག་རྣམས་ལ་སྨིན་བྱེད་ཀྱི་དབང་བཀའི་རྗེས་གནང་བསྐྱང་བའི་མཎྜལ་རྟེན་
དང༌། སྐྱེ་སྲིད་ཐམས་ཅད་དུ་བརྩེ་བའི་ཐུགས་རྗེ་མི་འབྲལ་བའི་སྐྱབས་འཇུག་ཞུ་
རྟེན་ལ། དངོས་པོའི་ཟང་ཟིང་འདི་དག་རྣམ་པ་ཀུན་བཟང་མཆོད་པའི་སྤྲིན་ཕུང་དུ་
འབུལ་བའི་ལེའུ་ཚན་ལ། བཀྲ་ཤིས་པའི་ལྷ་རྫས་གངས་རིའི་མདངས་འཕྲོག་
དགུ། དར་སྔོན་ཡུག །ས་སྙིང་ཞོ་བཅུ། རྡོ་སྙིང་སྲང་ལྔ་བཅུ། གོས་རྙིང་མ་ཡུག །
གོས་འཇམ་ཡུག་ གསུམ། ལིང་ཡུག་གཉིས། མཧཱཉྩ་ཡུག་གསུམ། མགོ་སྣམ་ལྗང་
གུ། ལཱ་ཏ་ཡུག་གསུམ། ལམ་ཁྲ་ཡུག །ཟམ་ཡུག་བཅོ་ལྔ། གཟིག །གུར། གསའ།
སྲམ། གཡི། སྤྱང་ཀི །སྨྲེ་རྣམས་ཀྱི་པགས་པ་རེ། ཝ་ལྤགས་གསུམ། ཆིབས་དྲེལ་
གསུམ། དྲེའུ་གསར་གཉིས། རྟ་ཕོ་ཆིབས་ཆེན་གཅིག །ཆིབས་རོལ་ གཉིས། ཡང་
རྟ་ཕོ་བཅུ་གཉིས། རྒོད་མ་ལྔ། མཛོ་བཅུ་བཅས་ཁྱོན་རྣམ་གྲངས་བརྒྱ་ཕྲག་གཅིག་
དང་དགུ་ཕྲག་ལྔ་བཅས་ཕུལ་བའི་དགེ་བས་ཕ་མས་ཐོག་དྲངས་མཁའ་མཉམ་གྱི་
སེམས་ཅན་ཐམས་ཅད་དང་འབྲེལ་ཐོགས་རྣམས་ངན་འགྲོའི་སྡུག་བསྔལ་ལས་
སྐྱོབ་ཅིང་བྱང་ཆེན་སྤྱོད་པའི་ལྗགས་བསྔོ་དང༌། བསྟན་དང་འགྲོ་བ་མཐའ་དག་མི་
མཐུན་ཕྱོགས་ཞི་ཞིང་ལེགས་ཚོགས་ཡོན་ཏན་རྒྱས་པ་དང་། བསྟན་འཛིན་གྱི་སྐྱེས་
བུའི་ཞབས་པད་བརྟན་ཅིང༌། བསྟན་འགྲོ་མཐའ་དག་པའི་བདེ་སྐྱིད་ཕུན་སུམ་
- 358 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཚོགས་པའི་སྨོན་ལམ་དང་ཤིས་པ་བརྗོད་པའི་བཀའ་དྲིན་དམ་པ་གནང་བ་ཞུ།
ཞེས་པ་མཆིས། བདག་ ཅག་ ནས་ རིག་ འཛིན་ དམ་ པས་ གཙོས་ བསྟན་ འཛིན་
རྣམས་སྐུ་ཚེ་བརྟན་པ་དང༌། འཇིག་རྟེན་དུ་དགེ་ལེགས་འབྱུང་ཞིང་དམ་པ་དེ་ཉིད་
ལ་ལྟོས་པའི་དམིགས་ཡུལ་གྱིས་ཐོག་དྲངས་མཁའ་མཉམ་སེམས་ཅན་ཐམས་ཅད་
བླ་མེད་བྱང་ཆུབ་ཐོབ་ ཕྱིར་བསྔོ་སྨོན་གྱི་ཞབས་འགྱུར་ཞུས་ནས་རྫོགས་ཆེན་
དགོན་གྱི་གཙུག་ལག་ཁང་དུ་འོང་། དེར་བཞུགས་པའི་བླ་མ་དགེ་འདུན་རྣམས་
ལ་རྟ་མགྲིན་སྐྱེར་སྒང་ ལུགས་ ཀྱི་ རྗེས་གནང་ཞིག་ཕུལ། འབུལ་ཚོགས་བཟང་
ཞིང་། བླ་མ་གྲྭ་ཚང་རྣམས་ལ་གང་འཚམ་གྱི་དངོས་ཚོགས་རྒྱ་ཆེར་ཕུལ་ཏེ་སྒར་
ཐོག་ཏུ་འོང་། མགོ་ལོག་སྟོད་མའི་དཔོན་གྱི་བུ་གཏེ་བཞག་གང་དགོས་ལ་ཕན་ཆ་
དང༌། བྱིང་ཕྱིར་རང་ཡུལ་དུ་ལྡོག་ཆོག་པ་བགྱིས། གླིང་བར་བ་དང་ཧོར་མ་ཟུང་
གཉིས་ཀྱི་ལེགས་སྦྱར་དུ་མ་ཟུར་དཔོན་སྐུ་ཚབ་བཅས་སུ་ཕན་ཚུན་བདེ་ཐབས་ཀྱི་
གནང་ཆ་ཆེ་བར་བགྱིས། སྟོད་ཀྱི་དཔོན་བཱ་ཐུར་དགེ་རྩེ་སོགས་ལའང་ལེགས་
སྤེལ་ རྫོང་ བརྡ་ གང་ འོས་གྲུབ་ཅིང་། ཡིད་ལྷུང་ ལ་ ཡོན་ མཆོད་ཟུང་དུ་ཕེབས།
དཔོན་ཨ་དཀར་སྐུ་མཆེད་ཀྱིས་རྟ་བསུ་ཇ་འདྲེན་མཆིས་ཏེ་དཔོན་གྱི་སྒར་དང་ཉེ་
བའི་དིའུ་ཆེན་མ་ཟེར་བར་བཞུགས་སྒར་མཛད། དེ་དག་གི་སྐབས་སུ་བཀྲ་ཤིས་
ལྟེམ་ནས་ནོར་འཛིན་དབང་མོ་ཞིང་ཕེབས་སུ་ལོ་མཆོད་ཀྱི་ཆོ་ག་དགོས་གནང་
བས་ངེད་རང་དང་སྡེ་དགེ་གྲུ་ཚང་བཅས་ནས་བགྱིས་པར་འབུལ་ཚོགས་བཟབས།
དེ་ཕྱོགས་ཀྱི་ཨ་འཛི་སྒར་ པ་ རྫའི་སེང་འཇོ་དགོན་པ་བཅས་ལ་ཀྱེ་རྡོ་ རྗེའི་ རྒྱུ་
དབང་། ལམ་དབང་། ཀུན་རིག ཚེ་དཔག་མེད། གཞན་ཡང་ རྗེས་གནང་ཞི་དྲག་
གང་དགོས་དང༌། དཔོན་ཚང་ལ་རྗེས་གནང་། རབ་གནས། དགྲ་ལྟ་གོ་བསང་།
- 359 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རི་ཁྲུས། ཡུལ་སྡེ་རྣམས་ལ་ཆོས་འབྲེལ་བྱིན་རླབས་བྱང་འདབ། ནག་ཆེན་ཉི་ཤུ་
སྐོར་ལ་འཇིགས་སྒྲོལ་དང༌། ཁྱད་པར་རྫོགས་ཆེན་གྲྭ་པ་ཞིག་སྔ་སོར་མཚམས་
དགེ་སྦྱོར་ལ་བརྩོན་པ་ཞིག་ཡོད་འདྲ་རུང་བར་སྐབས་སུ་བར་གཅོད་ཀྱི་རྣམ་པས་
ཡི་དམ་ལྷའི་ལུང་བསྟན་འདྲ་མོའི་རྒྱུ་ལས་བུད་མེད་མང་བར་བསྟེན་པ་དང༌། ཕྱི་
ནང་གི་ཉམས་རྟོགས་སྣ་ཚོགས་ཤར་ཚུལ། བསྟན་འགྲོར་ཕན་ཐོགས་པའི་གཏེར་
ཁ་དང་ལུང་བསྟན་ཡོད་ཚུལ་སྣ་ཚོགས་གླེང་འདུག་པར་བཟང་ངན་ཇི་ལྟར་ཡིན་
ངེད་ཀྱི་བློས་དཔྱད་ཀྱང་དགེ་ལམ་མེད་པར་ཤར་བས་མི་བདག་ཆེན་པོས་འདི་
རིགས་ལ་བཀའ་ཁྲིམས་རྗེས་གནོན་དམ་པོ་དགོས་ཞེས་ཕེབས་རུང༌། ངེད་ནས་
འདི་ཕྱི་གཉིས་མེད་བྱུང་དོགས་ཀྱི་ཁོ་རང་སི་ཏུའི་དྲུང་ནས་བསླབ་པ་ཡང་བསྐྱར་
དུ་དགེ་སྦྱོར་རིགས་ལ་འབད་ཆོག་ཅིང༌། ད་ཕྱིན་སེམས་ཅན་བསླུ་བའི་བྱ་སྤྱོད་
ངན་པ་ནམ་དུའང་མི་ཆོག་པའི་དམ་བཅས་བགྱིས། ལར་དེང་སང་སྟོད་སྨད་གང་
ནའང་དུས་བབས་རང་ གི་ལུང་ཟིན་གྱི་སྐྱེས་ཆེན་ རེ་གཉིས་ཙམ་མ་གཏོགས་
སངས་རྒྱས་གཉིས་པ་གུ་རུ་རིན་པོ་ཆེའི་རྗེས་སུ་འཇུག་པ་ཡིན་ཚུལ་གྱིས་ཡང་དག་
པའི་བཀའ་གཏེར་དག་སྣང་སོགས་གསང་སྔགས་རྙིང་མའི་ཆོས་ཚད་མ་རྣམས་
བོར་ནས་གཏེར་ཆོས་གསར་པ་འདྲ་མོས་བསྟན་འགྲོར་ཕན་མི་ཐོགས་ཤིང་ཡུལ་
ཁམས་རྣམས་སུ་ལྷ་འདྲེ་འཁྲུག་ཅིང་ནད་མུག་མཚོན་གསུམ་དར་བ་ཞིག་བྱེད་པ་
འོང་འདུག་པ་དང༌། བསྟན་པའི་རྩ་བ་གཞི་ཚུལ་ཁྲིམས་རྣམ་པར་དག་པའི་སྤྱོད་པ་
ལ་གནས་དགོས་པ་དོར་ཏེ་སྔགས་ཆས་དང་ནག་ཆང་ལ་བག་མེད་དུ་ལོངས་སྤྱོད་
པ་ཞིག་བྱེད་འདུག་པ་དེ་རིགས་ལ་མི་ཆེན་རྣམས་ཀྱང་བཟང་ངན་བརྟག་དཔྱད་
ཙམ་ཡང་མེད་པར་དེ་དག་གི་རྗེས་སུ་འཇུག་ཅིང་ངོ་མཚར་བར་བྱེད་པ་མང་དུ་
- 360 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གདའ་སྐབས་ཀྱི་འཕྲོས་གཏམ། དེ་ཕྱོགས་ཀྱི་དཔོན་དང་མི་སྡེ་སེར་སྐྱ་རྣམས་སོ་
སོས་རྟ་ནོར་གྱིས་གཙོས་དངོས་ཚོགས་དཔག་མེད་བྱུང་། རིམ་གྱིས་དམད་ཤོད་དུ་
བྱོན་ཏེ་འཛིན་རྣམ་རྒྱལ་དང་ཉེ་བའི་མཛའ་ཆེ་ཐང་དུ་བཞུགས་སྒར་དང༌། སྤོམ་
རྫོང་བླ་དགོན་གྱིས་སེར་ཕྲེང་རྟ་བསུ་རྒྱས་པར་མཛད། དེར་འདུག་སྐབས་དེ་གའི་
བླ་མ་འདུས་ཚོགས་རྣམས་ལ་ཀྱེ་རྡོར་རྒྱུ་དབང༌། མགོན་པོ་ཁྲོ་བཅུ་དང་གུར་ལྷ་
བརྒྱད་ཀྱི་རྗེས་གནང༌། གླང་ནག་བླ་སྐུ་བཅས་ཧོར་པ་ཁ་ཤས་ལ་ཀུན་རིག །ཚེ་
དཔག་མེད། རབ་བྱུང་སོགས་དང༌། ཡུལ་སྡེར་ཆོས་འབྲེལ་ ཁ་ཤས། རྣམ་རྒྱལ་
མགོན་ཁང་དུ་བསྐང་བ་བརྒྱ་མཆོད་ཁྲུས་གསོལ་དང༌། སྙན་དར་ལ་ཕྲིན་བཅོལ་
འདི་ལྟར་བྲིས་ཏེ། །
༈ བདེ་སྟོང་ཆེ་ལས་མ་གཡོས་ཀྱང་། །ངོ་མཚར་གཟུགས་སྐུའི་རྣམ་རོལ་
གྱིས། །རྒྱལ་བའི་བསྟན་པ་སྲུང་མཛད་པའི། །ནག་པོ་ཆེན་པོ་འཁོར་བཅས་ལ། །
མཚན་ཉིད་ལྡན་པའི་དྲག་པོའི་གནས་ཁང་འདིར། །རིག་པ་འཛིན་པ་བདག་ཅག་
ཡོན་མཆོད་ཀྱིས། །ཏིང་འཛིན་སྔགས་དང་ཕྱག་རྒྱས་བྱིན་བརླབས་པའི། །རྒྱ་ཆེན་
མཆོད་གཏོར་འདོད་ཡོན་སྣ་ཚོགས་དང༌། །དམ་ཉམས་བསྒྲལ་བའི་མགོ་ཕྲེང་རུས་
རྒྱན་ དང༌། །རིན་ཆེན་དུག་ སྤྲུལ་ དར་ ཟབ་ སྟག་ཤམ་ སོགས། །དཔལ་ གྱི་ ཆས་
བརྒྱད་བཀྲ་ཤིས་རྫས་བརྒྱད་དང༌། །གྲི་ཐོད་གཎྜི་གོ་མཚོན་དར་གོས་རིགས། །
སྟག་གཟིག་གུང་དང་དོམ་དྲེད་པགས་པའི་ཚོགས། །རྟ་ནག་གཡག་རྒོད་ལུག་
ནག་སྤྱང་ཀི་ཁྱི། །མི་ནག་བྱ་ནག་འབྲུ་སྣ་སྨན་སྣ་ཚོགས། །བཟའ་དང་བཅའ་བ་
བཏུང་བ་བསམ་མི་ཁྱབ། །དངོས་བཤམས་ཡིད་ཀྱིས་སྤྲུལ་པའི་མཆོད་པ་འདི། །
མ་ཧཱ་ཀཱ་ལ་ཨེ་ཀ་ཛ་ཊི་དང༌། །སྲིད་གསུམ་བདག་མོ་ལས་མགོན་ཕོ་མོ་དང༌། །སྒོ་
- 361 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼ ༢༣༽ །
སྐྱོང་རུ་འདྲེན་དྲེགས་པའི་ཐུགས་དམ་བསྐང༌། །དུད་སོལ་ལྷ་མོ་ཞིང་སྐྱོང་ཡུམ་
བཞི་དང༌། །དུར་ཁྲོད་ཤ་ཟ་ ལེགས་ ལྡན་ འཁོར་ དང་ བཅས། །ཏྲཀཱད་ཕྱག་དྲུག་
དཀར་བདུད་ལྕམ་དྲལ་དང༌། །ཕྱོགས་སྐྱོང་དམ་ཅན་མ་གཅིག་རེ་མ་ཏི། །བེག་
གདོང་ལྕམ་དྲལ་ལས་མཁན་ཤན་པའི་རིགས། །དམ་ཅན་རྒྱ་མཚོ་བཀའ་ཡི་བྱ་ར་
མཁན། །ཞིང་སྐྱོང་ཊཱ་ཀི་སྣང་ཞིང་སྲིད་པ་ཡི། །ལྷ་ཀླུ་བཞི་བདག་རྣམས་ཀྱི་ཐུགས་
དམ་བསྐང་། །དམ་ཅན་སྲུང་མ་རྒྱ་མཚོ་ཁྱེད་རྣམས་ལ། །ཕྲིན་ལས་བཅོལ་ཞིང་
འདོད་དོན་ཞུ་བ་ནི། །རྒྱལ་བསྟན་དྲི་མེད་རྣམས་ནི་ཕྱོགས་བཅུར་སྤེལ། །བསྟན་
འཛིན་དམ་པ་རྣམས་ཀྱི་སྐུ་ཚེ་སྲིངས། །བསྟན་པའི་སྦྱིན་བདག་ཆོས་སྲིད་དཔལ་
འབྱོར་བརྟན། །འཇིག་རྟེན་ཁམས་སུ་དགེ་ལེགས་ཀུན་འབྱུང་ཞིང་། །མི་མཐུན་
རྐྱེན་ངན་བར་ཆད་ཐམས་ཅད་སྲུངས། །ཡིད་ལ་བསམ་པའི་དོན་ཀུན་ཐམས་ཅད་
སྒྲུབས། །བསྟན་དང་འགྲོ་ལ་བར་དུ་གཅོད་བྱེད་པའི། །ཕྱི་ནང་གསང་བའི་དགྲ་
བགེགས་འབྱུང་པོའི་ཚོགས། །མ་ལུས་མྱུར་དུ་བསྒྲལ་ནས་རྣམ་པར་ཤེས། །རྣམ་
གྲོལ་བྱང་ཆུབ་ལམ་ལ་བཀྲི་བར་མཛོད། །ཅེས་གསོལ་བ་བཏབ་ཅིང་ཕྲིན་ལས་
བཅོལ་བ་འདི་ནི་ཤཱཀྱའི་དགེ་སློང་དཔལ་ལྡན་ཆོས་སྐྱོང་གིས་རྣམ་པར་རྒྱལ་བའི་
གླིང་དུ་བྲིས་པ་སརྦ་མངྒ་ལཾ། ཞེས་པ་ཕུལ། ཞར་དུ་མདུན་ལྕམ་སྲིང་དང་བསྟན་
ཇུས་བཅས་པར་གེགས་ཆག་ཡོད་མིན་ཡང་བསྐྱར་ལུང་ཞུས་པར་ཞབས་བརྟན་
རིམ་གྲོ་འདི་ལྟར་བསྒྲུབ་དགོས་སྙམ་པ་རྣམས་ཀྱི་ཐོ་འདི་བཞིན་ཕུལ། ༧ལགས།
སྐུ་ཕྱྭ་སྔོན་ལོ་གསར་གྱི་སྐབས་ལྟར་ལས་ལྷག་ཏུ་ཆེར་བཟང་བ་མེད་པ་བཅས།
གང་ལྟར་ལོ་མ་སར་བར་གྱི་བསྟན་སྲིད་ཀྱི་རིམ་གྲོར་ས་ལུགས་གཙོ་བོར་གྱུར་
པའི་གྲུབ་མཐའ་རིས་སུ་མ་ཆད་པའི་སོ་སོའི་སྲུང་མ་རྣམས་ལ་བསྐང་བ་སྟོང་ཕྲག་
- 362 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རེ། བཀའ་ འགྱུར་ རིན་ པོ་ ཆེ་ ཚར་ བཞི། སྒྲོལ་མ་འབུམ་ཐེར། ཟབ་ མདོ་འབུམ་
ཐེར། ཁ་མཆུ་ནག་པོ་ཁྲི། གདུགས་དཀར་ཁྲི། རྡོ་རྗེ་འཇིགས་བྱེད་ཀྱི་གཏོར་བཟློག་
ཟབ་རྒྱས་བཞི། གཤིན་རྗེ་ཁྲོ་ཆུའི་བཟློག་པ་དགུ། རིགས་གསུམ་མགོན་པོའི་སྙིང་
པོ་དུང་གཅིག་རྣམས་ཕྱོགས་བཞིར་དམིགས་པ་མཛད་ནས་བསྒྲུབ། མདུན་གྱི་སྐུ་
ཕྱུར་གྲུབ་མཐའ་རིས་སུ་མེད་པར་ཚེ་སྒྲུབ་སྟོང་ཚར་བཅུ། འབུམ་དགུང་གྲངས།
སཱཙྪ་ཁྲི། སྒྲོལ་ཤེར་འབུམ་ཐེར་གཅིག །ཚེ་གཟུངས་ཁྲི་ཕྲག་བཅུ་རྣམས་གྲུབ་པར་
མཛད། དབྱངས་ཅན་མའི་སྐུ་ཕྱྭར་རྣམ་རྒྱལ་སྟོང་མཆོད་ལྔ། བཀའ་འདུས་ཚར་
ཉི་ཤུ་རྩ་ལྔ་མཛད་ན་འཐུས་པས་དགོངས་པ་རིན་པོ་ཆེར་བསྟི་བ་མཁྱེན། ཞེས་
པའི་ཐོ་ཚར་རྟེན་བཅས་ཕུལ། དེ་གའི་སྦོམ་རྫོང་དགོན་དུ་བོས་ནས་ཐོག་མར་བང་
རྒོད་དགེ་སློང་གི་ཁྱིམ་དུ་ཕྱིན་ཏེ་ཁྱུང་ནག་རྗེས་གནང་ཞིག་བྱས་འབུལ་ཞབས་
བཟང་ཞིང༌། བླ་མ་ཀུན་དགའ་རྒྱ་མཚོས་གནས་ཁང་དུ་བོས་ནས་རྟ་དྲེའུ་སོགས་
དང་དངོས་ཆས་གསོལ་ཞབས་རྒྱས་པར་སྩལ། གཙུག་ལག་ཁང་དུ་གྲྭ་མང་གིས་
ཀྱང་འབུལ་བ་རྒྱ་ཆེ་ཞིང་བསྔོ་སྨོན་གྱི་རྒྱས་འདེབས་དང་ལྷ་ཁང་རྣམས་སུ་མེ་ཏོག་
འཐོར་བ་བཅས་གྲུབ་ནས་རྙིང་དགོན་སྟག་མོ་སྒང་གི་བླ་དགོན་ནས་བསུ་བ་
བཅས་ཐོག་མར་བླ་བྲང་དུ་སོང་། འབུལ་ཞབས་བཟང་བ་དང༌། ཞར་དུ་གཙུག་
ལག་ ཁང་དུ་ སེར་ སྐྱ་རྣམས་ ལ་ རྗེས་ གནང་ ཞིག་ བགྱིས། སོ་ སོས་ འབུལ་ བ་
བཟབས། ཁྱད་པར་དེ་དག་གི་སྔ་ཕྱིར་ས་དབང་ལྕམ་དྲལ་སྐུ་འཁོར་རྣམས་ལ་
རྒྱལ་ཆེན་རྣམ་སྲས་ཡོངས་རྫོགས་ཀྱིས་གཙོས་ཆོས་སྲུང་ནོར་ལྷའི་ཟབ་ཆོས་རྒྱས་
པར་ཕུལ། གཞན་ཡང་བོན་པོའི་དགོན་སྡེ་ཨ་ཐང་བ་སོགས་ལ་ཆོས་སྦྱིན་དང༌།
དེ་ཕྱོགས་ཀྱི་བྲེལ་བ་རྣམས་ཆོད་མཚམས་མཛེས་འབམ་ཐང་དུ་འབྱོར། སྟོད་སྨད་
- 363 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཀྱི་བླ་མ་སྦྱིན་བདག་ཐམས་ཅད་ཀྱི་བསམ་པ་ལྟར་བསྔོ་བ་བྱང་འདབ་སྐྱབས་
འགྲོའི་སྡོམ་པ་སོགས་གང་དགོས་དང༌། ཁྱད་པར་ཁྲམ་ཁོག་ནས་ཨ་འཛི་བླ་ཁག་
ཡོན་བདག་བཅས་མང་བར་འབྱོར་པས་ཀྱེ་རྡོར་རྒྱུ་དབང་། ལམ་དབང༌། ཀུན་
རིག །ཚེ་ དཔག་ མེད། མགོན་ པོ་ བྲག་ རྫོང་ མ་ བཅས་ དང༌ ། རབ་ བྱུང་ བསྙེན་
རྫོགས་སོགས་གང་དགོས་བགྱིས། རྟ་ནོར་གཙོས་པའི་འབུལ་ཚོགས་བཟང་སྟེ་
བསྔོ་སྨོན་གྱིས་རྒྱས་བཏབ། དམད་ཤོད་ཕོ་བྲང་དུ་འོངས་པས་འདུས་པ་རྒྱ་མཚོའི་
ཚོགས་ཀྱིས་གཙུག་ལག་ཁང་སྟེང་ནས་དར་འཕྱར་དུང་འབུད་སོགས་རྒྱས་པར་
མཛད་ཅིང་ཡུལ་གཞི་ཕུན་སུམ་ཚོགས་པ་བྱུང་། གཉེར་ཆེན་པོ་དགྱིས་ཀྱི་ཁྱིམ་དུ་
བོས་ནས་ཞག་འདུག་གིས་དབང་བཀའ་གང་དགོས་བགྱིས། ཞར་དུ་མི་དྲག་ཁ་
ཤས་ཀྱིས་འབོད་པ་དང་སོ་སོས་འབུལ་ཚོགས་བཟང་། དེར་བཞུགས་ཀྱི་རྫོང་
དཔོན་ཀརྨ་དགེ་ལེགས་དང༌། བླ་མ་ཀུན་དགའ་བཀྲ་ཤིས། གདོང་སྣ་བླ་མ་ཚུལ་
ཁྲིམས་བཟང་པོ་གྲྭ་མང་བཅས་ལ་ཀྱེ་རྡོར་དབང་དང་མགོན་པོ་བྲག་རྫོང་མའི་
རྗེས་གནང༌། སེར་སྐྱ་བྱིངས་ལ་ཉིན་ལྔ་བར་ཆོས་འབྲེལ། མགོན་ཁང་དུ་ ཕྲིན་
བཅོལ་སོགས་རྒྱས་པར་བགྱིས། བླ་མ་དགོན་པ་དཔོན་སྡེ་བཅས་ཀྱིས་གཙོ་བོར་
ནས་ཁལ་སྟོང་དུ་ཉེ་བ་ཙམ་དང་སོ་སོས་གཞན་ཡང་དངོས་པོ་རྒྱ་ཆེ་བ་མཆིས།
དཔལ་སྤུངས་ནས་ཀརྨ་པ་མཁན་སློབ་ཀྱིས་ཡོན་མཆོད་ཟུང་འབྲེལ་དུ་འོང་དགོས་
ཀྱི་བཀའ་ཤོག་ཕེབས་པར་ཉིན་བགྲོད་གཅིག་གིས་གདན་ས་ཆེན་པོའི་ཉེ་འགྲམ་
བྱར་ མེ་ ལིང་ཆོས་ ཁྲི་ཐང་ཞེས་པར་འབྱོར། སྤེ་བར་རྫོང་ སྡོད་ ཀྱིས་རྟ་བསུ་ཇ་
འདྲེན་བཅས་གྲུབ་འཕྲལ་ལྷ་སྲས་མིང་སྲིང་བློན་འབངས་ཉུང་སྐོར་སྒར་ཐོག་ཏུ་
བཞུགས། བདག་ ཅག་ དཔོན་ གཡོག་ དང༌ ། སྡེ་དགེའི་ གྲྭ་ ཚང་ ཧོར་འདྲ་ བཅས་
- 364 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བདུན་ཅུ་སྐོར་ཙམ་ཡང་ངེད་ཀྱི་མཉམ་དུ་ཕྱིན་པར་མགྲོན་གཉེར་དཔལ་བཟང་
ཅན་རྟ་བསུ་དང༌། བླ་བྲང་སྟེང་ནས་ལྷ་བསང་། འདུས་ཚོགས་རྣམས་ཀྱིས་དུང་རྒྱ་
གླིང་རྔ་རོལ་སོགས་མཆོད་པའི་ཡོ་བྱད་རྒྱ་ཆེ་ཞིང༌། ངོས་ནས་ཀྱང་མཁན་སློབ་
ལྷན་རྒྱས་སུ་མཇལ་དར་ས་ལེ་སྦྲམ་ཞོ་ཉེར་ལྔས་གཙོས་པའི་དར་གོས། རས།
གཅན་གཟན། ཆིབས་སོགས་རྣམ་གྲངས་ཉེར་ལྔ་དང་བཅས་སྐུ་ཞབས་སུ་སོང་
བས་མཇལ་དར་གདབ་ལན་སོགས་བཀའ་དྲིན་ཆེ་སྐྱོང་དང༌། གང་ཅིའི་གསུང་
གླེང་བཀའ་བགྲོ་སོགས་རྒྱ་ཆེར་མཛད། རང་རེ་དམ་ཚིག་གཙང་བ་བཅས་ཁྱོད་
ཀྱང་ཞག་ཤས་འདུག་པ་དང༌། འདི་ལོ་སི་ཏུ་རིན་པོ་ཆེའི་སྐུའི་གེགས་སེལ་དུ་ཆོས་
འབྲེལ་ཉེར་མཁོ་འདྲ་དང༌། འདུས་ཚོགས་རྣམས་ལའང་ཆོས་འབྲེལ་ཞིག་དགོས་
ཕེབས་བཅས་བཀའ་གནང་ལྟར་ཞག་གསུམ་སྟོང་ནག་བླ་མའི་གཟིམས་ཁང་དུ་
བསྡད། ཉིན་རེ་བཞིན་དཀར་གསུམ་གྱིས་གཙོས་པའི་སྟོན་ཆས་བཟབས། ངེད་
རང་ནས་སྐལ་བ་བཟང་ཕྱིར་མཁན་སློབ་གཉིས་ནས་ཆོས་འབྲེལ་རེ་དགོས་ཚུལ་
ཞུས་ཀྱང་སྐུ་ཞབས་སི་ཏུ་ཐུགས་བྲེལ་གྱིས་སྟབས་མ་འགྲིགས་ཤིང༌། ཞྭ་དམར་
སྐྱབས་མགོན་མཆོག་གི་སྤྲུལ་སྐུ་ནས་བདག་ཅག་ཉུང་སྐོར་ལ་མ་གཅིག་གྲུབ་རྒྱལ་
ལུགས་ཀྱི་ཚེ་སྒྲུབ་བཟབས་པར་བཀའ་དྲིན་སྩལ། ཕན་བདེའི་བྱིང་པོ་དེ་ཉིད་
དགུང་ལོ་དགུར་ ཕེབས་ པའི་ སྐབས་ཡིན་འདུག་རུང་ སྔོན་གོམས་བག་ཆགས་
བཟང་པོའི་སྟོབས་ཀྱིས་གསུང་དག་ཅིང་ཕྱག་བཞེད་གནང་ཁྱབ་སོགས་ངོ་མཚར་
བར་འདུག །ངོས་ནས་གཙུག་ལག་ ཁང་གི་ཡང་སྟེང་དུ་གྲུབ་ཆེན་ལྕགས་ཟམ་
ལུགས་ ཀྱི་ཚེ་ སྒྲུབ་བདུན་ཅུ་དོན་ལྔ་དང༌། དཔལ་མགོན་ཞལ་གྱི་དཀར་ པོ་ཚེ་
འཛིན་བཅས་སི་ཏུ་སྐུ་ཞབས་སུ་ཕུལ། འདུས་ཚོགས་སུ་ཁྱུང་ནག་དང་རྟ་མགྲིན་
- 365 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྐྱེས་སྒང་ ལུགས་ཀྱི་རྗེས་གནང་ཞིག་ཕུལ། དཔལ་སྤུངས་ སྐུ་ཞབས་ལྷན་རྒྱས་
ནས་ཁོ་བོ་ཅག་ལ་ཐུགས་རྗེའི་གཟིགས་པ་ཆེན་པོས་གནང་སྦྱིན་གྱི་ཚོགས་འདི་
ལྟར་སྩལ། །
༄༅། །རིས་མེད་རྒྱལ་བསྟན་པུཎྜ་རཱི་ཀའི་ཚལ། །ཀུན་ཏུ་བཞད་པའི་དཔལ་
གྱུར་ཆོས་ཀྱི་རྗེ། །མཚན་དཔེའི་དཔལ་འབར་ནམ་མཁའི་ནོར་བུ་མཆོག །ཕྲིན་
ལས་འོད་ སྟོང་མངའ་བ་གང་དེའི་དྲུང༌། །དེང་འདིར་ཐུགས་རྗེ་ཆེན་པོས་ཉེར་
དྲངས་པའི། །བྱང་ཆུབ་སེམས་མཆོག་མ་སྨད་རྒྱས་པ་ལས། །བྱང་ཆུབ་སྤྱོད་པ་རྒྱ་
མཚོས་ཞིང་ཀུན་ཏུ། །འགྲོ་ཀུན་ཕན་བདེར་མཛད་པ་མི་ངལ་བཞིན། །སྡེ་བཞི་
དགེ་བཅུའི་དཔལ་མངའ་དབང་ཕྱུག་གི །གཙུག་གི་ནོར་བུ་གཉིས་པ་མེད་པའི་
ཚུལ། །མངོན་དུ་བསྟན་ནས་ལུགས་བརྒྱའི་རྒྱལ་ཐབས་ཀྱང༌། །གྲུབ་པའི་དངུལ་
ཆུས་རིག་པའི་ལྕགས་བཞིན་དུ། །དགེ་མཚན་མི་ཟད་འདོད་པ་འཇོ་བ་ཡི། །ཆོས་
ཀྱི་རྒྱལ་སྲིད་ཆེན་པོར་སྒྱུར་མཛད་དེ། །གྲུབ་པ་མཆོག་གི་བསྟི་གནས་འདི་ཉིད་
དུ། །བདག་ཅག་རྣམས་ཀྱིས་གསོལ་བ་བཏབ་པའི་ངོར། །བཀྲ་ཤིས་འཁོར་ལོས་
མཚན་པའི་ཞབས་བཀོད་པར། །མཆོག་ཏུ་དགའ་ཞིང་གུས་པ་མི་དམན་པའི། །འོ་
མཚོ་གྱེན་དུ་འཕྱུར་བའི་འཛུམ་རླབས་ཚུལ། །མཆོད་སྤྲིན་མཚོན་བྱེད་སྤྲོ་བ་འདི་
ལྟར་ ལགས། །འབུལ་ཚན་དང་པོར་བཀྲ་ཤིས་ པའི་ ཁ་ བཏགས། མགོན་པོ་ཚེ་
དཔག་མེད་ཀྱི་གསེར་སྐུ། བཀའ་གདམས་མཆོད་རྟེན། སྤོས་ཕོར། བཞེས་དཀར་
སྟེགས་བཅས། ན་བཟའ་འགན་སྦྱར། རྒྱ་སྒམ། རྡོར་དྲིལ་ཆ། ཏིང་ཤགས་དངུལ་
ཐག་ ཅན། གཉིས་ པར་ ཁ་ བཏགས། ས་ སྙིང་ སྲང་ གསུམ། དངུལ་སྲང་ ལྔ་ བཅུ།
བཟང་གོས་རྡོ་ རྗེ་ གསེང་ལམ། རས་ཡུག་གཉིས། སེ་ར་ལེ་པ། ལྭ་ད་ཡུག་གཉིས་
- 366 -



་ མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བཅས། གསུམ་པར་ ཁ་ བཏགས། སྦུབ་ཚོལ། མཧཱཉྩི་ ཡུག །ལིང་ཡུག །གོས་ ཡུག །
ཟམ་ ཡུག །འབུར་ རས། ཤིང་ ཡེས་ འཁོར་ དྲུག་ གཉིས་ བཅས། བཞི་ པར་ ཁ་
བཏགས། དར་ཡུག །གོས་ ཡུག །རས་ ཡུག་ གཉིས། སྲིན་ ཐག་ བུབས། ཞྭ་ སྣམ།
ཐ་མ་ཁ་ཀོ་དྲ། ལྷོ་རས་ཡུག་བཅས། ལྔ་པར་སྟག །གཟིག །གུར། གསའ། གཡི།
སྲམ། ཝ། སྤྲ། སྤྱང་ ལྤགས་ བཅས། དྲུག་ པར་ ཆིབས་ ཆིབས་ རོལ་ གཙོས་ རྟ་
བདུན། དྲེའུ་ གཉིས་ བཅས། བདུན་ པར་ ཁ་ བཏགས། གསོལ་ རྟིར། པད་སྡེར།
སྐྱོགས་ དཀར། མགོ་ སྣམ། ཕྲུག་ དཀར་ བུབས། ནམ་ མཐང་ ། ཕྱིང་ ཁྲ །
རས་དཀར་ཡུག་བཅས་ཁྱོན་དགུ་ཚན་བདུན་གྱི་རྣམ་གྲངས་འབུལ་ལམ་ཞུས། དེ་
ལྟར་ལྷག་བསམ་དཀར་པོ་འདུ་བྱས་པའི། །མཆོད་སྤྲིན་ཆུ་ཐིགས་ཆུ་གཏེར་ལྟར་
དགོངས་ ཏེ། །དགྱེས་ པའི་ འཛུམ་ རིས་ གཡོ་ བའི་ འོད་ དཀར་ གྱིས། །འཁྱུད་
པའི་ཕྱག་རིང་བརྐྱངས་པས་བཞེས་སུ་གསོལ། །དེ་ལྟའི་དགེ་མཚན་མངོན་པར་
དར་བའི་མཐུས། །འདྲེན་པ་མཆོག་ཁྱོད་ཡུན་རིང་ཞབས་བརྟན་ཅིང་། །ཕྲིན་ལས་
འོད་བརྒྱ་འབར་བའི་གཟི་བརྗིད་ཀྱིས། །ས་གསུམ་མུན་པའི་སྨག་རུམ་སངས་
གྱུར་ཅིག །མངྒ་ལཾ། ཞེས་པ་དེ་ལྟ་བུ་ཐུགས་ལ་བཏགས་པ་དང༌། འདུས་ཚོགས་
ནས་ཀྱང་བཀྲས་བཏགས། དངུལ་སྲང་བཅུས་གཙོས་ནོམ་པ་ཐེག་ཆེན་གྲངས་
ལྡན་དང༌། ཕྱག་མཛོད་པ་གཙོས་ལས་སྣེ་རྣམས་ལའང་གནང་སྦྱིན་གྱ་ནོམ་པ་
སྩལ་བ་དང༌། གང་ཅིའི་སླད་མའི་དོན་གྱི་བཀའ་སློབ་བཟང་པོ་གནང༌། ངོས་ནས་
ཀྱང་དེ་གའི་མགྲོན་གཉེར་གཙོས་ལས་སྣེ་གྲྭ་མང་རྣམས་སུ་འོས་བབས་ཀྱི་དངོས་
ཚོགས་དང་རིམ་གྲོའི་རྟེན་སོགས་རྒྱས་པར་ཕུལ། ཕྱི་ཉིན་སྐུ་དཀྱིལ་དྭངས་པར་
བཞུགས་པའི་སྨོན་ལམ་ཞུས། མི་བདག་ཆེན་པོ་སྐུ་འཁོར་ཚང་མ་ཕོ་བྲང་ལྷུན་
- 367 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽་
གྲུབ་སྟེང་དུ་ཕེབས་པར་ཞུས་ནས་ངེད་རང་སྦ་འོག་བརྒྱུད་དེ་འགྲོ་རྒྱུར་དཔལ་
སྤུངས་ནས་སྐྱེལ་མ་བཅས་ རྒྱས་ པར་ གནང་། འཚོ་བྱེད་གཟུངས་སྐྱབས་ ཀྱིས་
གཙོས་དེ་ཕྱོགས་ཀྱི་སྦྱིན་བདག་རྣམས་ལ་ཆོས་འབྲེལ་དང༌། ཕྱག་མཛོད་པས་རྟ་
དྲེའུ་བཞི་བརྒྱ་སྐོར་རབ་འབྲིང་ཕྱེ་བ་སོགས་སྐབས་སུ་བབ་པའི་བྲེལ་བ་བཅད།
ལྕགས་མདུད་དཔལ་མགོན་ལ་སྡེ་ལྕགས་བར་དུ་སླར་འགྱོད་མེད་དགོས་ཚུལ་
ནན་ཆགས་ཀྱི་ཡི་གེ་དང་མི་བཏང་བྱས། གཡུ་འབྲུག་ལ་ཟེར་བ་བདེ་བར་བསྐལ་
ཏེ་རྫོང་ཆེན་མགོའི་ལྷ་ཁང་གསར་བཞེངས་ཀྱི་རབ་གནས་དགོས་ཆེད་དུ་དེའི་ཉེ་
འགྲམ་རྡོ་མང་ཐང་དུ་སྒར་བབས་པས་འདུས་ཚོགས་ནས་རྟ་བསུ་དང་སེར་ཕྲེང་
གནང་། གཙུག་ལག་ཁང་དེ་ཉིད་དུ་དཔལ་དགེས་པ་རྡོ་རྗེའི་རས་བྲིས་ལ་བརྟེན་
པའི་རབ་ཏུ་གནས་པ་ཉིན་གསུམ་དང༌། ཟོ་དོར་ཟིལ་ཕྲམ་ཆེན་པོར་ལྷ་བསངས།
རི་ཁྲུས། བཀྲ་ཤིས། སྨོན་ལམ་སོགས་བགྱིས་པས་དཀར་ཕྱོགས་ལ་དགེས་པའི་
ལྷ་ཀླུའི་ཚོགས་ཀྱིས་མེ་ཏོག་ཆར་འབེབས་པ་བཅས་རྟགས་མཚན་བཟང༌། བླ་
དགོན་དེ་ཉིད་དང་དེ་ཕྱོགས་ཀྱི་སེར་སྐྱ་རྣམས་ལ་ཆོས་འབྲེལ་ཉིན་གསུམ་བགྱིས་
པས་སོ་སོས་འབུལ་ནོད་བཟང་ཞིང་། དེ་དག་རྣམས་སུའང་གནང་སྟེར་བྱིན་རྟེན་
བབ་འོས་དང༌། འཇིག་རྟེན་ལུགས་མཐུན་གྱི་བཀོད་ཁྱབ་གང་ལེགས་བྱས། རིམ་
གྱིས་ལྷ་ལུང་ཁུག་བརྒྱུད་དེ་གླིང་བར་པས་སྔོན་ནས་འོངས་དགོས་ཀྱི་ཚུལ་ལྟར་
སོང་ཞིང་ལམ་བརགྱི་མི་སྡེ་རྣམས་ལ་བྱིན་རླབས་རེ་བགྱིས། གླིང་ནས་ལྷ་སྲས་སྐུ་
མཆེད་དྲུང་འཁོར་དང༌། མགོ་ཟི་ རབ་བརྟན་རྩེ་ནས་ཞབས་དྲུང་རིན་པོ་ཆེས་
གཙོས་བླ་ཆོས་བཅས་སེར་སྐྱ་བདུན་ཅུ་སྐོར་གྱིས་རྟ་བསུ་དང་ཇ་འདྲེན་སོགས་
མཛད། བླ་དགོན་བྱིང་ཡར་དགོན་དུ་ཕེབས་པར་ཞུས། སྒར་པ་ཆུ་རྩི་ཐང་དུ་བབ་
- 368 -



7
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
འཕྲལ་གླིང་ནས་སྣེ་ལེན་དང༌། དེ་ཉིན་གཟའ་སྐར་བཟང་བའི་སྟབས་རིན་ཆེན་
གླིང་ དུ་ ཕྱིན། ཚོམས་ཆེན་ དུ་ སྟོན་ ཆས་ རྒྱས་ པར་ འཇུག་ པ་ གྲུབ་ འཕྲལ། ཕོ་
བྲང་སྟེང་གི་གཟིམས་ཆུང་དུ་གནས་མལ་བཅས། ཕྱི་ཉིན་ནས་བཟུང་ལྕམ་དྲལ་
ཇའི་སང་རྣམས་ལ་སྐབས་སུ་གང་བབས་ཀྱི་ཞི་དྲག་གི་རྗེས་གནང་མང་བར་ཕུལ།
གཟིམས་ ཁང་ གསར་བཞེངས་ ཧ་ ཅང་ གི་ བཟོ་བཀོད་ཆེར་ ལེགས་ པ་ ཞིག་ མ་
མཆིས་རུང༌། སྔོན་གྱི་གཟིམས་ཁང་རྙིང་པ་ལས་ཅུང་ཞིག་བཟང་བ་ཙམ་གྲུབ་
འདུག་པར་ལྷ་བསང་། བགེགས་བསྐྲད། མེ་ཏོག་འཐོར་བ་རྣམས་བགྱིས་ནས་
ཉིན་ཞག་ཁ་ཤས་སྒར་ཐོག་ཏུ་དེ་གའི་མངའ་ཞབས་ཀྱི་སེར་སྐྱ་བྱིང་ལ་ཆོས་འབྲེལ་
བྱིན་རླབས་གང་དགོས་དང༌། གཟའ་སྐར་དགེ་བའི་ཉིན་ཞིག་མགོ་ཟི་ལྷ་ཁང་
གསར་པར་རབ་གནས་སུ་སོང་། འདུས་པ་རྒྱ་མཚོའི་ཚོགས་ཀྱིས་སེར་ཕྲེང་རྒྱས་
ཤིང་ སྒར་ ཡས་ མར་ བསྡད། ཞབས་ ཏོག་ བཟང་ ཞིང་ དེ་ནུབ་ སྟ་གོན་ གྱི་དབུ་
བཙུགས་པའི་རབ་གནས་ཉིན་གསུམ་སྟེ། ཞར་དུ་རི་ཁྲུས་དང༌། བླ་མ་དགེ་འདུན་
སྐྱེ་བོ་ཕོ་མོ་རྣམས་ལ་ཆོས་འབྲེལ་ཁ་ཤས་ཕུལ། ཞབས་དྲུང་རིན་པོ་ཆེའི་གཟིམས་
ཁང་དུ་འབོད་པར་མཛད་ཅིང་འབུལ་བ་བསྙེན་བཀུར་བཟབས། བླ་མ་བསྟན་
འཛིན་རྒྱ་མཚོས་འབོད་པ་དང་སྲི་ཞུ་བཟང་ཞིང་། གཞན་ཡང་དགོན་གྱི་བླ་མ་ཟུར་
པ་གྲྭ་མང་བཅས་ཀྱིས་དད་གུས་ཆེ་ཞིང་སྣེ་ལེན་བཟང་བ་དང༌། འདུས་པ་སྤྱི་ནས་
ཀྱང་ བཀྲས་ བཏགས། དངུལ་ རྡེའུ་ ཚད། དར་ གོས་ རས་ གསུམ། རྟ་དྲེའུ། མཛོ་
ཁལ་སོགས་རྣམ་གྲངས་བརྒྱ་ཕྲག་ལྷག་ཙམ་པ་བྱུང༌། སོ་སོར་གང་འཚམས་ཀྱི་
གནང་ཆ་བྱིན་རྟེན་དང༌། གྲྭ་མང་ལ་རིམ་གྲོའི་རྟེན་བཅས་རྒྱས་པར་ཕུལ། སྒར་
དངོས་གཞི་ནས་རྫོང་དཔོན་སྐུ་ཚབ་རྣམས་ཀྱིས་འབུལ་བ་དང་སྣེ་ལེན་ཤིན་ཏུ་
- 369 -



1:|: མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཟང་བ་འདུག་པར་བསྔོ་སྨོན་གྱིས་རྒྱས་བཏབ། རིམ་གྱིས་ཀར་ལུགས་ བྱ་ ཁྱུ་
དགོན་དུ་སོང་སྟེ་བླ་མ་སྤྲུལ་སྐུ་དང་འདུས་ཚོགས་བཅས་ལ་རྗེས་གནང་གཉིས་
དང༌། སྤྲུལ་སྐུ་ཚང་གིས་བརྟག་པ་དགོས་ཚུལ་དང་། ཐུགས་བསམ་དག་པའི་ཁོང་
རང་གི་ཆིབས་པ་དངུལ་སྲང་ལྔ་བཅུ་རི་བ་གཙོ་བོར་གྱུར་པའི་རྟ་དྲེའུ་སོགས་རྒྱས་
པར་སྩལ། དད་རྟེན་སློག་ཆ་དང་བརྟག་པའི་དོན་འབྲས་རྣམས་ཞིབ་པར་ཕུལ་
བས་ཐུགས་དགྱེས་པར་གྱུར། དེ་ནུབ་སླར་ཡང་རིན་ཆེན་སྟེང་གི་ཕོ་བྲང་དུ་སོང་
ནས་ཞག་གཉིས་བསྡད་དེ། གང་སྤྱིའི་སྐོར་ཡོན་མཆོད་བཀའ་གྲོས་ཇི་ལྟར་འོས་
པ་ཞུས། གསོལ་སྟོན་རྒྱས་པའི་ཐོག་ཏུ་ངོས་ ལ་ འབུལ་ཚོགས་འདི་ ལྟར་ སྩལ།
༧ཀུན་མཁྱེན་ཉི་མའི་གཉེན་གྱི་ལུང་རྟོགས་ཀྱི་བསྟན་པ་རིན་པོ་ཆེ་གསལ་བར་
མཛད་ཅིང༌། སྐྱེ་འགྲོ་མཐའ་དག་ལ་མངོན་མཐོ་དང་ངེས་ལེགས་ཀྱི་འབྲས་བཟང་
སྩོལ་བ། མཆོག་མཐུན་གྱི་དངོས་གྲུབ་སྒྲུབ་ཆར་ལྟར་འབེབས་པའི་སྐྱབས་མགོན་
རྒྱལ་བ་གཉིས་པ་ཞབས་ཟུང་གདོང་ལྔས་བཏེག་པའི་ཁྲི་འཕང་རྣམ་པར་བཀོད་
པའི་དྲུང་ག་ལ་བར། སྒོ་གསུམ་གུས་པ་ཆེན་པོས་སོར་མོའི་ཆུ་སྐྱེས་སྤྱི་བོར་བཀོད་
དེ་གསོལ་པ། སྔོན་དུས་ཚོགས་གཉིས་རྒྱ་མཚོའི་ཆུ་གཏེར་ལས་འཁྲུངས་པའི་སྐུ་
རིན་པོ་ཆེ་ས་འཛིན་ལྷུན་པོར་མཚན་དཔེའི་བང་རིམ་རྣམ་པར་བཀྲ་བ་ཐུབ་བསྟན་
གླིང་བཞིའི་དཔལ་དུ་བརྗིད་ཅིང་ཆོས་གསུང་ཉི་ཟླའི་ཕྲག་རྒྱན་འབྲལ་མེད་དུ་
འཆང་བ། མཁས་མང་གསེར་རི་དང༌། འདུས་ཚོགས་རོལ་མཚོའི་དབུས་ན་ལྷམ་
མེར་བཞུགས་པའི་སྐུ་མཆོག་ཡང་ཡང་སྤྱན་འདྲེན་གྱི་སྤོབས་པ་བགྱིས་པའི་འབྲས་
སྨིན། གླིང་གི་ཐ་གྲུར་ཆིབས་བསྒྱུར་གནང་ཞིང་། ཕོ་བྲང་འདིར་ཞབས་ཀྱི་པད་མོ་
དྲི་མ་མེད་པ་བཀོད་པའི་དགའ་སྟོན། ལྷ་ཁང་ལ་ཡེ་ཤེས་པ་སྤྱན་དྲངས་ནས་ཇི་
- 370 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྲིད་བསྐལ་པའི་བར་དུ་བརྟན་པར་བཞུགས་པའི་རབ་གནས་བྱིན་ཅན་མཛད་
པའི་འབུལ་མཚོན། ངོས་ཅག་ལྕམ་དྲལ་བློན་འབངས་བཅས་པའི་ཡིད་ཀྱི་བུམ་པ་
ཆོས་ཀྱི་བདུད་རྩིས་བཀང་ཞིང་བྱང་ཆེན་སྒྲུབ་པའི་ས་ལམ་གྱི་བར་ཆད་དང༌།
ཚེའི་རྐྱེན་འཕྲང་སོགས་མི་མཐུན་པའི་ཕྱོགས་ཐམས་ཅད་ལས་རྣམ་པར་རྒྱལ་
ཞིང་། མཐར་ཐུག་རྣམ་མཁྱེན་གྱི་གོ་འཕང་མཆོག་ལ་བཀྲི་བའི་བཀའ་དབང་ཟབ་
མོ་སྩལ་བའི་མཎྜལ་བཅས་ལ་དངོས་པོ་ཟང་ཟིང་རྡུལ་གྱི་གྲངས་དང་མཉམ་པ་
འབུལ་ནའང་ག་ལ་འཁོར། འོན་ཀྱང་དངོས་ཕྲན་སེམས་བསྐྱེད་ཀྱི་མེ་ཏོག་འཐོར་
བའི་བརྡ་མཚོན་ཙམ་དུ་ལྷ་གོས་ཞི་བའི་མདངས་ལ་འཁུ་བའི་མངྒའི་རྟགས་ཀྱིས་
མཚན་ པའི་ སྲིད་ རིང༌། གསེར་ཞོ་གང་། ། དངུལ་སྲང་ལྔ་བཅུ། ཡང་ཁ་བཏགས།
སྨན་ཡུག །གོས་ ཡུག །ལིང་ ཡུག །ལཱ་ ཡུག །རས་ ཡུག་གསུམ། འགའ་ཡུག་དང་
དགུ། ཡང་ ཁ་ བཏགས། སྨན་ ཡུག །གོས་ ཡུག །ལིང་ ཡུག །ལྭ་ ཡུག །རས་ ཡུག་
གསུམ། འགའ་ ཡུག་ དང་ དགུ། ཡང་ ཁ་ བཏགས། སྨན་ ཡུག །གོས་ ཡུག །ལཱ་
ཡུག་གཉིས། རས་ ཡུག་ གསུམ། འགའ་ ཡུག་ དང་ དགུ། ཡང་ ཁ་ བཏགས། གུང་
ལྤགས། སྲམ་ ལྤགས། གཡི་ ལྤགས། ཝ་ ལྤགས། སྤྲེ་ ལྤགས། སྤྱང་ ལྤགས། སྟག་
ལྤགས་ དང་ དགུ། ཡང་ ཁ་བཏགས། གུང༌། ཝ་ལྤགས། སྦེ། གཟིག་ལྤགས་ དང་
དགུ། ཡང་ཁ་བཏགས། སྤྱང་ལྤགས། ཝ་ལྤགས་བཞི། སྦེ་ལྤགས། ཆིབས་ཆིབས་
རོལ་དང་དགུ། ཡང་དར་ཁ། ཕྲུག་བུབས། མཛོ་གཅིག །རྟ་ཕོ་རྒོད་གཉིས། དྲེའུ་
གཉིས་བཅས་ཁྱོན་རྣམ་གྲངས་བརྒྱ་ཕྲག་གཅིག་དང་བཅུ་གསུམ་འབུལ་ལམ་ཞུ།
སླར་ཡང་བསྟན་འགྲོར་ཕན་དང་བདེ་བའི་དཔལ་དུ་བསྟན་འཛིན་གྱི་སྐྱེས་བུ་སྤྱི་
དང་ཁྱད་པར་དམ་པ་མཆོག་ཉིད་བསྐལ་བརྒྱའི་བར་དུ་ཞབས་པད་བརྟན་ཅིང་
0
- 371 -



བཞག་འ
མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽་
ཡིད་ཅན་ཀུན་རྣམ་མཁྱེན་གྱི་ས་ལ་བཞག་པ་དང་། ཡབ་མེས་ཞི་བར་གཤེགས་པ་
རྣམས་ཀྱང་བྱང་ཆེན་གྱི་ལམ་ལ་འགོད་ཅིང་། ངོས་ཅག་མིང་སྲིང་གཙོས་པའི་བློན་
འབངས་འཁོར་གཡོག་བཅས་ཀྱི་རྐྱེན་ཕྱི་ནང་གི་བར་ཆད་མི་མཐུན་པའི་ཕྱོགས་
ཐམས་ཅད་ལས་རྣམ་པར་རྒྱལ་ཞིང༌། དགེ་ལེགས་ཕུན་སུམ་ཚོགས་པ་ཡར་ཟླ་
ལྟར་རྒྱས་ཤིང་ཀུན་མཁྱེན་ཡེ་ཤེས་ཀྱི་ས་ལ་བཞག་པའི་ཐུགས་རྗེའི་སྐྱབས་འོག་
ནས་མི་འདོར་བ་ཞུ། ཞེས་པ་དང་། ཕོ་བྲང་ནས་སྒར་ཐོག་ཏུ་འོང་ཞོར་རྫོང་མགོའི་
གཏེར་སྟོན་དང་བླ་མ་ཁག་གཉིས་ཀྱིས་འབོད་པར་སོང་སྟེ་འདོད་འབྲས་རྣམས་
གྲུབ་ནས་ སྒར་ བཏེག་ པའི་ བཅའ་ གཞི་ བྱེད་ སྐབས། གླིང་ གི་ སྐུ་ ཚ་ མ་ བསོད་
ནམས་རྒྱལ་མོ་ཆོས་འཁོར་ར་ཁོ་དཔོན་གྱི་མནའ་མར་བཏང་ནས་ལོ་གྲངས་ཁ་
ཤས་སོང་འདུག་ པར། མཁས་ པ་ གཙང་ནག་ པས་སྣེ་གདོང་ བདག་མོར་དུང་
དཀར་ལ་དཔེ་བླངས་པའི་བསྟོད་པ་མཛད་ལྟར། གཏམ་བརྗོད་མང་བའི་གྱོད་ཆེ་
བ་ཞིག་འདུག་པ་ངེད་ལ་བར་མཚམས་དགོས་ཚུལ་གསུང་བྱུང་བར་སྤྱིར་འཁོར་བ་
པའི་གཏམ་ཉོབ་དང་། ཁྱད་པར་འདི་རིགས་གཏན་ནས་རྣ་བར་ཉན་མི་མོས་རུང་།
དཔོན་ཁག་གི་ངོ་མ་བཟློག་པར་སོ་སོར་སྔ་མགྱོགས་སུ་ངེད་ཀྱི་ངག་ལམ་ལ་ཉན་
དགོས་པའི་གམ་ཡིག་བླངས་ནས་དཔོན་ཁག་གཉིས་ངེད་ཀྱི་རྗེས་སུ་ལྡན་ལ་
ཕེབས་ནས་ཞིབ་ཆ་བྱེད་རྒྱུར་ཞུས་ཏེ། རིམ་གྱིས་སྒར་བཏེག་ཅིང་འབའ་ཁར་ཞག་
འདུག་དང༌། དེ་གའི་གནས་པོ་ ཁག་གི་ཁྱིམ་དུ་འབོད་ཅིང་དད་པ་བརྟན་པོའི་
བསྙེན་བཀུར་བཟབས། སྡེ་བྱིངས་ལ་ཆོས་སྦྱིན་ཞིག་བྱས་ནས་ཕྱི་ཉིན་སྔ་བར་
སོང༌། ཆོས་སྡེ་ནས་བསོད་ནམས་རྒྱལ་མཚན་ཁུ་ཚ་དང༌། གཞན་ཡང་ལྡན་ཁོག་
གི་ཆོས་འཁོར་མཁན་པོ། དགོན་པ། དཔོན་ཁག །ཀ་བཞི་གཉེར་པ་སྡེ་རྒན་པོ་
-372 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གང་དྲག་བཅས་རྟ་བསུར་མཆིས་ཏེ་ཟླ་བ་བཅུ་པའི་ཚེས་བཅུ་བཞིའི་ཉིན་ཆོས་
སྡེར་སླེབས། འདུག་གནས་ཕོ་བྲང་དང་ལྷ་ཁང་ཟུང་འབྲེལ་ཧ་ཅང་རྒྱ་ཆེ་བ་ཙམ་
འདུག་པའི་ལམ་འབྲས་ལྷ་ཁང་དུ་བསྡད། དེ་ནུབ་རྨི་ལམ་དུ་ངེད་རང་གི་གཡས་
ངོས་ཀྱི་ཕྱོགས་ནས་དཔལ་མགོན་བྲམ་ཟེའི་གཟུགས་ཅན་མདོག་སྨུག་ཅིང་སྣུམ་
བག་དང་ལྡན་པ་བྱིས་པ་ལོ་དྲུག་གི་ན་ཚོད་ཙམ། གཡས་མི་རྐང་དང་གཡོན་ཐོད་
པ་བཟུང་བ། རིན་པོ་ཆེ་དང་རུས་རྒྱན་ཅན། ཁྱད་པར་ཚངས་སྐུད་སྣ་ཚོགས་ལྷས་
པ་ལྟ་བུ་དུ་མས་ཕྲག་པ་གཡོན་ངོས་ཀྱི་དཔུང་སྟེང་ནས་གཡས་པའི་མཆན་འོག་ཏུ་
དཀྲིས་ཤིང་། དར་མཐིང་ནག་གི་སྟོད་གཡོགས་རིམ་པ་མང་དུ་གསོལ་ཞིང་། དར་
སྣ་ཚོགས་ ཀྱི་ཤམ་ཐབས་ཅན། འཛུམ་པའི་ཉམས་ཀྱི་གཡས་ཕྱོགས་ སུ་བཟུར་
སྟབས་དང་བཅས་ཡུད་ཙམ་གྱིས་གཤེགས་པ་ཞིག་བྱུང་། ཕྱི་ཉིན་བླ་མ་ལོ་ཆེན་
བཅས་དཔོན་སློབ་ ཁ་ཤས་ལ་མདངས་རྨི་ལམ་བཟང་བར་རང་གཞན་སུ་ལ་
བལྟའམ་ཞེས་གླེང་། བཅོ་ལྔའི་ཉིན་ངོས་དང་ཞུ་ཆེན་བླ་མ་ཚུལ་ཁྲིམས་རིན་ཆེན།
བླ་མ་རིན་ཆེན་ལྷུན་གྲུབ། རག་ཆོས་ཀྱི་བླ་མ་དགེ་སློང་བསྙེན་སོང་བཅས་མཁན་
སློབ་ཉེར་ལྔས་དཔལ་དགེས་པ་རྡོ་རྗེའི་རས་བྲིས་ལ་བརྟེན་པའི་རབ་ཏུ་གནས་པ་
ཉིན་གསུམ་དང་། མགོན་ཁང་གསར་བཞེངས་སུ་ཉིན་གང་མ་བགྱིས། དེ་གའི་བླ་
མ་འདུས་ཚོགས། དཔོན་ཁག་སྦྱིན་བདག་རྣམས་ལ་ཆོས་སྦྱིན་ཉིན་ལྔ་དང༌། བར་
སྐབས་རྣམས་སུ་སྟོད་སྨད་ཀྱི་བླ་མ་དཔོན་རིགས་རྣམས་ཀྱི་མོས་བློའི་རིམ་པ་
བསྒྲུབ་ཅིང་། དབོན་རིན་ཆེན་མཆོག་གྲུབ་ཀྱི་སྐུ་མདུན་ནས་ཞུ་ཡིག་ཞིབ་རྒྱས་
སྐྱེལ་བའི་བང་མི་ཆོས་ཁྲིམས་པ་འབྱོར་བས་ཞུ་ལན་དང་དགོས་ཆའི་རིགས་ཕུལ་
ཏེ་བརྫ་ངས། ཡུལ་ཕྱོགས་དེ་དག་གི་སོ་སོས་ཁྱིམ་དུ་འབོད་པའི་བསམ་པ་བཟང་
- 373 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བ་མཆིས་རུང་བྲེལ་བའི་སྟབས་ཀྱིས་བཤོལ། ལྷ་ས་ནས་སྦ་ནག་ཤོགས་མགོན་པོ་
ཕུན་ཚོགས་ཀྱི་བུ་དཔལ་སྤུངས་ཕྱོགས་སུ་འགྲོ་ཚུལ་གྱི་དེ་བར་འགོ་འདྲེན་རོགས་
ལྡན་དགོས་ཟེར་བ་ལྟར་ཕན་ཆ་བགྱིས། འབྲུ་ཤཱཀྱ་བྱང་ཆུབ་ལྷ་སར་ཇ་བཙོང་དུ་
སོང་བ་དེར་བྱིན་རླབས་ཞུར་བྱུང་བའི་ཁ་སྐད་ངོ་མར་ངེད་ཡོན་མཆོད་ཀྱི་འགྲོས་
པ་ལྷ་སར་མགོ་ཐོན་དང་གནས་དུས་ཐམས་ཅད་ཀྱང་བདེ་ཚུལ་ཐོས། ཉེར་གསུམ་
ཉིན་སྦྱིན་བདག་བསོད་ནམས་རྒྱལ་མཚན་ཁུ་མཚན་གྱིས་སྟོན་ཆས་བཟང་ཞིང་དེ་
ཐོག་ལེགས་གསོལ་གྱི་རིམ་པ་འདི་ལྟར་མཆིས། །
༧ ཕྱོགས་བྲལ་ཞིང་གི་ཆོས་རྔ་ཆེ་རྣམས་ཀྱི། །མི་ཟད་ཡོན་ཏན་མཐའ་དག་
སྲིད་པ་འདིར། །རྡོ་རྗེ་སློབ་དཔོན་མཆོག་གི་རྣམ་རོལ་གྱིས། །སེམས་ཅན་སྨིན་
བྱེད་བླ་མས་རྟག་ཏུ་སྐྱོངས། །སངས་རྒྱས་ཀུན་གྱི་ཕྲིན་ལས་རྗེས་སྐྱོང་བ། །བསོད་
ནམས་བརྒྱ་པའི་མཚན་གྱིས་སྦ་བའི་སྐུ། །ལུས་ཅན་ཡོངས་ཀྱི་ཕན་བདེའི་རྩ་ལག་
ཏུ། །བསྐལ་པའི་ཕྲེང་བར་ མི་ཤིགས་རྟག་པའི་ཆེད། །མི་འཇིགས་བཞི་མཚོན་
གདོང་ལྔ་ལྡན་པ་དག །མངོན་པར་རྒྱགས་པས་བསྒྱིངས་པའི་རྐང་སྟེགས་ནི། །
ལེགས་བྲིས་དབང་པོ་དང་བཅས་འཇིག་རྟེན་གྱི། །ཐོར་ཚུགས་ནོར་བུས་བཏེག་པ་
ག་ལ་བར། །ཐལ་སྦྱར་མེ་ཏོག་བརྡ་ཛཱི་བ་ཀ །ལན་བརྒྱར་ས་ལ་རེག་པའི་ཕྱག་
དང་མཉམ། །དགའ་དང་སྤྲོ་བའི་སྦྲང་རྩིས་རྣམ་བརྟས་པའི། །ཞུ་རིས་བུང་བ་མྱོས་
པའི་དབྱངས་ཆུང་འབུལ། །ལུས་ཅན་བྱང་ཆུབ་མཆོག་ཏུ་སྨིན་མཛད་པའི། །ཕྲིན་
ལས་མངའ་བ་དཔལ་ལྡན་ཆོས་ཀྱི་རྗེ། །སྐྱབས་ཀྱི་དམ་པ་དཀོན་མཆོག་རིན་ཆེན་
གསུམ། །གཅིག་ཏུ་འདུས་པ་ རིན་ཆེན་དབང་གི་རྒྱལ། །ཁྱོད་ཞབས་ཤིས་པའི་
འཁོར་ལོས་མཚན་པའི་རྡུལ། །དྲི་མེད་ཀྱིས་བཏབ་ལྗོངས་ཀྱི་ཐིག་ལེ་འདི། །དེང་
-374 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ནས་བརྩམས་ཏེ་མངོན་དགའི་ཞིང་གི་དཔལ། །འདི་ན་ཡོངས་སུ་འཕོས་པ་ཡིན་
སྙམ་བགྱིད། །དེང་དུས་འཇིག་རྟེན་འགྲོ་བ་མ་ལུས་པའི། །སྤྱི་ནོར་གཅིག་པུ་ཉིད་
དུ་བཞུགས་གྱུར་ཀྱང༌། །བཀའ་ཡི་སློབ་འབངས་ཁོ་བོ་ལྟོས་བཅས་ཀྱི། །སྐྱབས་
སུ་ཐོབ་འདི་ངོ་མཚར་སྐལ་བ་བཟང་། །ཁྱད་པར་ལུས་མེད་ཐུལ་གྱི་རྟེན་གསུམ་
ཕྲེང༌། །ཇི་ སྙེད་ ཕྲ་རབ་རྡུལ་ གྱི་གོ་རེར་ཡང༌། །མཐའ་ཡས་རྒྱལ་བའི་ཞིང་དུ་
མངོན་སྤྲུལ་པའི། །བཀའ་དྲིན་སྲིད་པའི་རིན་གྱིས་གཞལ་དུ་ཅི། །འོན་ཏེ་བསོད་
ནམས་རྗེས་མཐུན་འབྱོར་པའི་མཚོར། །རྩེ་གཅིག་དད་པའི་སོར་རྩེས་ཉེར་བཏུས་
པའི། །ཟང་ཟིང་འབྱོར་པའི་ མེ་ ཏོག་ཉུང་ ཟད་ ཅིག །ཡོན་ དུ་ སྟོབས་ པའི་ རྣམ་
གྲངས་འདི་ལྟར་ལགས། །དེའང་ཐོག་མར་བཀྲ་ཤིས་པའི་ལྷ་དར། རྡོ་དྲིལ། ཏིང་
ཤགས་ ཛ་ལནྡྷ་ ར། ལིང་ ཡུག་ གསུམ། སྨན་ཡུག །གོས་ ཡུག་ གསུམ། རས་ཡུག་
བཅུ། ལྔ་ཡུག་བཞི། གསེར་ཞོ། དངུལ་སྲང་ལྔ་བཅུ། ཝ། སྦྲེ། སྤྱང་། སྲམ། གསའ།
གཡི། གཟིག་རྣམས་ ཀྱི་ པགས་ པ་རེ། ཕྲུག་ བུབས། དུ་ དཀར་ སྒམ་ གཉིས། མེ་
མདའ། སྐྱོགས་དཀར། ཁྲོ། ཟོ་ བཀྲ། དཀར་ ཡོལ། གླ་ རྩི། ཀོ་མཉེད་ བུབས། ཐིག་
ལུང་བཅུ། གཡག་གཉིས། མཛོ་གཅིག །རྟ་ཕོ་གཅིག །ཆེ་དྲིལ་གཉིས་བཅས་ཁྱོན་
ཚན་གྲངས་ལྔ་བཅུ་ཕུལ་བ་དགྱེས་པར་བཞེས་ནས་འདི་ཕྱི་ཀུན་ཏུ་ཐུགས་རྗེའི་
གཟིགས་པ་མི་གཡེལ་བའི་བཀའ་དྲིན་ཡངས་པའི་ར་བ་ལས་ནམ་ཡང་མི་འདོར་
བ་མཁྱེན་མཁྱེན། དེ་
སླར་སྨྲས་པ། དཔག་ཡས་ཞིང་གི་རྒྱལ་བ་མཆོད་པ་བས། །གང་གི་བ་སྤུའི་སྒོ་
རེར་རི་མོ་བགྱིས། །བསོད་ནམས་མཆོག་ཏུ་ཐུབ་པས་རབ་བསྔགས་པ། །ཡུལ་
མཆོག་མཆོད་པའི་སྐལ་བ་མི་དམན་གྲང་། །འབྲས་ལྡན་དུས་ཀྱི་ཟླ་གཞོན་པདྨའི་
- 375 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
རྩ། །ཁ་བའི་རྡུལ་བརྩེགས་ ལྟར་དཀར་དགེ་བའི་ཚོགས། །དཔལ་ལྡན་བླ་མའི་
ཞབས་ཀྱི་ཆུ་སྐྱེས་དག །འཇིག་རྟེན་ཀུན་གྱི་བླ་ན་བརྟན་ཕྱིར་བསྔོ། །ཁོ་བོ་ལྟོས་
བཅས་ཀྱིས་མཚོན་འགྲོ་བ་རྣམས། །བྱང་ཆུབ་བར་གྱི་སྐྱེ་བར་དལ་འབྱོར་ལྡན། །
དམ་པས་རྗེས་བཟུང་རྣམ་དག་ཆོས་ལ་བརྟེན། །རང་གཞན་དོན་གཉིས་འགྲུབ་
པར་བྱིན་གྱིས་རློབས། །ཞེས་ཆོས་སྡེ་བསམ་འགྲུབ་ཕོ་བྲང་ནས་བཀའ་འབངས་
བསོད་ནམས་རྒྱལ་མཚན་ཁུ་ཚས་གུས་པར་ཕུལ། ཞེས་པ་དང༌། བླ་མཆན་ཕྱག་
མཛོད་གཙོས་གྲྭ་མང་བྱིངས་བཅས་ལ་སོ་སོར་འབུལ་གནང་བཟབས་པ་དང༌།
གཞན་ ཡང་ ས་ དཀར་ བླ་ དགོན། འདམ་ ཐོག་ སྒར་ དགོན། རིན་ ཆེན་ གླིང་ བླ་
དགོན། ཁྲི་ འདུའི་ དཔོན་ རྒན་ པོ། རག་ཆོས། འབྲུ་ བླ་ དགོན་ སོགས་ སྡེ་ ཡུལ་
ཐམས་ཅད་ནས་དངོས་ཚོགས་རྒྱས་པར་བྱུང་ཞིང་བསྔོ་སྨོན་བྱང་འདབ་བྱིན་
རླབས་བཀའ་བསྒོ་དང༌། དགེ་བཤེས་ཁུ་མཚན་གྱིས་གཙོས་སེར་སྐྱ་མཆོག་དམན་
ཐམས་ཅད་ལ་གནང་སྟེར་ཇི་ལྟར་དགོས་པ་བགྱིས་ནས། ཉེར་བཞིའི་སྔ་ཆར་ཐོན་
ཏེ་ལམ་ཞོར་དུ་ཀ་བཞི་གཉེར་པ་ཡེ་ཤེས་ཆོས་གྲགས་ཀྱི་ཁྱིམ་དུ་བོས། སྔོན་ནས་
ངེད་ལ་བློ་འདྲི་དང་ལུང་ཞུས་བྱས་པའི་གསེར་འབུམ་སྒྲོས་གཙང་ལེགས་པར་
གྲུབ་འདུག་པའི་རབ་གནས་ཤིས་བརྗོད་དང༌། ཁྱིམ་ཚང་ནང་མར་སེང་གེ་སྒྲའི་
རྗེས་གནང་ཞིག་བགྱིས། དགའ་སྟོན་དུ་ བཀྲས་དར། རྡོ་ སྙིང་སྲང་ཉེར་ལྔ། རྟ།
དྲེའུ ཇ། གཅན་གཟན་སོགས་འབུལ་ཞབས་བཟང་ཞིང་དགེ་ཚོགས་གོང་འཕེལ་
དུ་བསྔོས། དེ་འགྲམ་གྱི་ཡོན་བདག་འགའ་ཞིག་གིས་ཀྱང་ཁྱིམ་དུ་བོས་ཤིང་དེ་
ཉིན་ཤོས་ཀྱི་དཔོན་ཚང་སར་བསྡད་དེ་ཡབ་སྲས་དཔོན་མོ་བཅས་ལ་རྗེས་གནང་
ཁ་ཤས་དང༌། ཡུལ་སྡེ་རྣམས་ལ་ཆོས་སྦྱིན་བགྱིས་པས་བཀུར་སྟི་བཟང་བར་
- 376 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
མཆིས། ཉེར་ལྔའི་ཉིན་དབེན་ཐོག་ལྷ་རྗེའི་ཁྱིམ་དུ་བོས་ཏེ་ཁྱིམ་ཚང་ནང་མར་བྱིན་
རླབས་བཀའ་སྒོ། ཁྱུང་ནག་དང་གཤེད་དམར་གྱི་རྗེས་གནང་སོགས་བྱས་པས་
བསྙེན་བཀུར་བཟང་། དེ་འཕྲལ་འོར་རུ་ཆོས་འཁོར་དབོན་དཔོན་མོ་བཅས་ཀྱིས་
འབོད་པར་སོང་། དེ་ནུབ་ལྷ་ཁང་ཐང་དུ་སྒར་བབས། ཆོས་འཁོར་མཁན་པོ་ནས་
སྐུ་དངོས་ཕེབས་ཀྱིས་གསོལ་ཆས་དང་འབུལ་བ་བཟབས། རྒྱ་མདོར་བཞུགས་ཀྱི་
སྐུ་ཚབ་ཇོབ་ལོ་ཡེ་བྱོན་འདུག་པ་ངེད་ལ་དད་གུས་ཆེ་ཞིང་སྟན་དམར་བཟང་བ་
ཞིག་བྱིན་ཏེ། འདི་ཁྱོད་ཀྱི་གདན་དུ་བཏིང་བ་ཞིག་བགྱིས་ཚེ་ཁོ་ལ་བསོད་ནམས་
ཆེན་པོ་འོང་ཟེར། ངེད་ནས་ཤིང་འབྲས་དང༌། དད་རྟེན། ཝ་ལྤགས། གཡི་ལྤགས།
དངུལ་སོགས་བྱིན། ད་ལམ་ངེད་ནས་ཆོས་འཁོར་ནང་འཇགས་བྱུང་ན་ཆིང་དུ་ཧུར་
གམ་ཡིག་སོགས་འབུལ་རྒྱུ་ཡིན་པས་ཁྱེར་དགོས་ཚུལ་བྱས། སྡེ་བྱིངས་ལ་གཤེད་
དམར་གྱི་རྗེས་གནང་ཞིག་བགྱིས། ཕྱི་ཉིན་སྔ་བར་གླང་ཐང་སྒྲོལ་མར་བརྒྱ་མཆོད་
ཐོག་བསྟན་སྲིད་རྒྱས་ཕྱིར་ངེད་རང་གྲྭ་སློབ་བཅས་དང་གླང་དགོན་སྒྲུབ་སྡེའི་དགེ་
སློང་ ལྔ་བཅས་ནས་མཎྜལ་ གསོལ་ འདེབས། ཕྲིན་བཅོལ་དང་ སྙན་དར་ ཕུལ།
གླིང་སྲས་མོ་བསོད་ནམས་རྒྱལ་མོ་དང་ཆོས་ འཁོར་ ར་ ཁོ་དཔོན་བཅས་བར་
མཚམས་ཀྱི་བཞག་སོ་ཇི་ལྟར་དགོས་པ་དང་རྒྱ་གོང་མར་གམ་ཡིག་ཕུལ། ལར་
དཔོན་དང་དཔོན་མོ་མི་འགྲིག་པའི་དོན་རྩ་སྡེ་དགོན་གྱི་དགེ་སློང་ཞིག་ལ་ཐུག་
འདུག་པ་དེ་ཆོས་ཁྲིམས་ལུགས་མཐུན་གྱི་གནས་ནས་དབྱུང་བར་བགྱིས། སོ་སོར་
ཁ་ཏ་དང་གནང་སྟེར་རྒྱས་པར་བྱས། ཆོས་འཁོར་བླ་དགོན་གཙོས་དེ་དག་གི་མི་
དྲག་རིགས་རྣམས་སུའང་སློག་ཆ་བཟབས་པར་ཕུལ། རིམ་གྱིས་ཤུག་ར་དགོན་དུ་
སོང་ནས་བླ་དགོན་རྣམས་ལ་གུར་ལྷ་བརྒྱད་ཀྱི་རྗེས་གནང་ཞིག་ཕུལ། འབུལ་
-377 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཞབས་བཟང་ཞིང༌། དེ་ཉིན་རྣམ་རྒྱལ་གླིང་དུ་སོང་བས་དེ་གའི་ཀར་རྒྱུད་པའི་
འདུས་ཚོགས་རྣམས་ཀྱིས་རྟ་བསུ་ཇ་འདྲེན་སེར་ཕྲེང་རྒྱས་པར་གནང༌། བི་རི་ཚང་
གི་བླ་བྲང་དུ་བསྡད་དེ་ཕྱི་ཉིན་སྔ་བར་གྲྭ་མང་ལ་གཙུག་ལག་ཁང་དུ་རྗེས་གནང་
ཞིག་བགྱིས་ཐོག་འབུལ་ནོད་བཟང་ཞིང་། བླ་དགོན་ལ་རིམ་གྲོའི་རྟེན་དང་གནང་
ཆ་གང་འོས་བགྱིས། རིམ་གྱིས་ཡོན་བདག་འགའ་ཞིག་གི་ཁྱིམ་དུ་འབོད་པར་
སོང་ཞིང་ཀ་མདོ་ཐང་དུ་གླིང་བར་པའི་ཇ་འདྲེན་དུ་ལྷ་སྲས་མིང་སྲིང༌། མགོ་ཟི་བླ་
དགོན་བློན་ཇའི་སང་བཅས་ཕེབས་པར་བྱིན་རླབས་བཀའ་བསྒོ་དང་འོས་བབ་ཀྱི་
ཞུ་བྱ་དགོས་རིལ།ས་རྣམས་ཕུལ་ཏེ་ཡོན་མཆོད་སོ་སོར་གྱེས་ནས་ངེད་རོང་རྨ་རང་
གློ་འཚེར་དུ་ཞག་གཉིས་བསྡད། དེ་ཕྱོགས་ཀྱི་མི་སྡེ་རྣམས་ཡར་ཕྱིན་འགྲོ་ལམ་དུ་
ཕན་གྲོགས་ཆེ་སྟབས་དྲིན་ལན་དུ་ཕྱག་རྡོར་དང་གཤེད་དམར་གྱི་རྗེས་གནང་བསྔོ་
སྨོན་བྱིན་རླབས་བཀའ་བསྒོ་སོགས་བྱས་རྨ་རོང་ལ་བསྐལ་ཏེ་ཟིལ་ཚེ་ཡག་ཐང་དུ་
འོང༌། དེ་ནས་མར་ལམ་གད་ཐོག་དཔོན་ཨ་མྱེ་སྐྱབས་ཀྱིས་བཀའ་བསྟན་འགྱུར་
གསར་བཞེངས་བྱས་ཡོད་པའི་ཡུལ་ཁང་དུ་བོས་ནས་མེ་ཏོག་འཐོར་བ་དང་།
འབུལ་ཞབས་བཟང་། སྒ་ལེན་སྟེང་གི་འདུས་ཚོགས་ཀྱིས་ཕྱི་རོལ་སྤང་ཐོག་ཏུ་ཇ་
ཞུས་དང་བྱིན་རླབས་ཞུ་བར་བྱུང༌། འཁོར་ལོ་མདོ་རུ་སྒར་ ཕབ་ཅིང་ངེད་རང་
དཔོན་གཡོག་བཅུ་སྐོར་དགོན་དང་ཕོ་བྲང་གིས་འབོད་པར་ཕྱིན། དར་འཕྱར་དུང་
འབུད་བསུ་བ་སོགས་མཛད་དེ་ཐོག་མར་དཔོན་ཤཱཀྱ་བསྟན་འཛིན་བཞུགས་ཁང་
དུ་སྟོན་མོ་དང་འབུལ་བ་སོགས་མཛད། གཟིམས་ཁང་སྟེང་འོག་དང་མགོན་ཁང་
བཅས་སུ་མེ་ཏོག་འཐོར་བ་དང་གཙུག་ལག་ཁང་དུ་སོང༌། །
གྲྭ་མང་གིས་རང་རང་འབྱོར་ཚོགས་ཀྱི་འབུལ་བ་བསྔོ་རྟེན་རྒྱས་པར་མཛད།
- 378 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ལྷ་ཁང་རྣམས་ཅུང་ཟད་བགྲེས་པར་སླར་ཉམས་གསོས་ཀྱི་བསམ་པ་ཡོད་ཚུལ་
འཕྲོས་ནས་སྒར་ཐོག་ཏུ་འོང་། ཉིན་གཉིས་བར་དེ་ཞབས་ཀྱི་སེར་སྐྱ་བྱིངས་ལ་
རིགས་གསུམ་མགོན་པོའི་རྗེས་གནང་དང༌། བླ་དགོན་ལ་གུར་ལྷ་བརྒྱད་ཀྱི་རྗེས་
གནང༌། བྱིན་རྟེན་མང་འགྱེད་རྣམས་ཕུལ་ཏེ། དྷརྨ་མདོ་རུ་ཞག་གཉིས་བར་ཡུལ་
སྡེ་རྣམས་ལ་ལྷ་མོ་རི་ཁྲོད་མ་དང༌། སེང་གེ་སྒྲ། སྤྱན་རས་གཟིགས། སྨེ་བརྩེགས་
བཅས་ ཀྱི་ རྗེས་གནང་དང༌། རི་ཁྲུས། ལྷ་བསང་རྒྱས་པར་བྱས། མི་སྡེ་དེ་དག་
ནས་བསྔོ་རྟེན་འབུལ་བ་སོགས་བཟང་བ་དང༌། རིམ་གྱིས་འོང་སྟེ་རྡོ་ཁོ་ལྷ་ཁང་
ནས་ལྷ་གཉེར་གྱིས་ཇ་འདྲེན་དང༌། དེ་འཕྲལ་ཡར་ལམ་དུ་རྒྱ་དཔོན་བུ་གཉེར་པ་
བཀྲ་ ཤིས་ རྒྱ་ མཚོའི་ ཚང་ གི་ དགེ་ སློང་ བསོད་ ནམས་ བརྟན་ པ་ ཅུང་
ཞིག་ཁམས་ཉོག་ཚུལ་གྱིས་དགོན་ཁང་དུ་བོས་ཏེ་ཀུན་རིག་དབང་རྒྱས་པར་ཕུལ་
བས་འབུལ་ཞབས་བཟང་ཞིང༌། ལྷུན་གྲུབ་སྟེང་གི་རྒྱལ་ཁབ་ཆེན་པོའི་རང་གི་བླ་
བྲང་ཕན་བདེ་གླིང་དུ་བདེ་བར་འབྱོར། གཞིར་བཞུགས་མཛོད་པས་གཙོས་གྲྭ་
ཚང་རྣམས་ ཁམས་བདེ་བར་མཆིས། ཞག་ གཉིས་ ངལ་བསོས་ཏེ། དེ་མཚམས་
ལྷུན་གྲུབ་སྟེང་གི་གཙུག་ལག་ཁང་ཆེན་མོ་ག་ལ་བ་དེ་ཉིད་དུ་འདུས་པ་རྒྱ་མཚོའི་
ཚོགས་དང༌། ཞར་བྱུང་དུ་དེ་ཕྱོགས་ཀྱི་སྦྱིན་བདག་ཕོ་མོ་བཅས་སེར་སྐྱ་སྟོང་ཕྲག་
གསུམ་དུ་ཉེ་བར་ཇོ་བོ་ལུགས་ཀྱི་སྨེ་བརྩེགས་ལྗང་ནག །སེང་གེ་སྒྲ། མི་གཡོ་བ་
སྔོན་པོ། མཁའ་ འགྲོ་ མ་ སེང་གེའི་གདོང་ཅན་ སྔོན་མོ། བླ་ མ་ཞི་ ཁྲོའི་ ཚེ་སྒྲུབ་
རྣམས་རྒྱས་པར་ཕུལ། བསྟན་པ་སྤྱི་དང་བྱེ་བྲག་རྒྱས་ཤིང་ཡངས་པའི་ས་སྟེང་
ཐམས་ཅད་དུ་བདེ་སྐྱིད་འབྱུང་བའི་སྨོན་ལམ་བཏབ། སེར་སྐྱ་སོ་སོས་མཎྜལ་རྟེན་
བཟབས་པར་མཆིས། ལྷ་སྲས་མིང་སྲིང་ལོ་ལྟར་གྱི་ཕོ་བྲང་རྣམས་སུ་ཐོག་སྡུད་
379 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཕེབས་པའི་ཉག་གཤིས་སུ་ཕྱིན་སྐབས་ངེད་ཀྱང་འོངས་དགོས་ཚུལ་གྱི་བཀའ་
ཤོག་ཕེབས་ཀྱང་བྲེལ་བ་དང་བསྟུན་ནས་བཅར་ཆོག་པའི་ཞུ་ཡིག་དང་ལོ་མཇུག་
འདིར་ཆེར་ཐུགས་གཏད་པའི་དགོན་སྡེ་དེ་དག་ཏུ་ཤེས་རབ་སྙིང་པོ་འབུམ་ཐེར་
དང༌། ཀི་ཀང་གི་བཟློག་པ་ཞིག་གནང་བ་ལེགས་ཚུལ་བཅས་ཕུལ། བཀྲ་ཤིས་
ལྟེམ་ནས་ས་བདག་ཆེན་པོ་ཡབ་སྲས་ཀྱི་སྐུའི་རྐྱེན་སེལ་དུ་ཁྱོད་ཀྱང་འོངས་ལུགས་
བགྱིས་ཕེབས་པར་སྔོན་གྱི་ཞབས་བརྟན་རྣམས་གྲུབ་ཕྱིན་ཟླ་བ་བཅུ་གཅིག་པ་
ཡན་གྱིས་སྐུ་གེགས་རྣམས་སེལ་ཡོད་འདྲའང་ད་ལམ་དེ་གར་ཀ་ཐོག་ཞིང་སྐྱོང་
སྤྲུལ་སྐུ་ཕེབས་སྐབས་སྟབས་འགྲིག་བཅས་ད་དུང་ཟླ་བ་བཅུ་གཅིག་པའི་ཉི་ཤུ་
སྐོར་ནས་དབུ་འཛུགས་པའི་སྤྲུལ་སྐུ་ཉིད་ནས་ཕྱག་ལེན་ཇི་ལྟར་ཡོད་པའི་སྒོ་ནས་
ཉེར་དགུའི་ཉེ་བར་ས་དབང་ཡབ་རྗེ་ཉིད་ལ་བྱད་འགྲོལ་ཟབ་རྒྱས་སུ་ཐུགས་
གཏད་གནང་བ་དང༌། དེ་རྒྱབ་བཅུ་གཉིས་པའི་ཚེས་གཅིག་ནས་བཅོ་ལྔའི་བར་དུ་
ཨ་མཆོད་ལྔ་བཅུས་བཀའ་འགྱུར་རིན་པོ་ཆེ་གསུང་སྒྲོག་མཛད་ན་ལེགས་ཤིང་ཁོ་
བོ་ནས་ཀྱང་མདུན་ས་ཕན་ཚུན་དང་ངོས་རང་བཅས་ཀྱི་གེགས་སེལ་དུ་ལོ་ཇི་
བཞིན་པའི་བསྙེན་མཚམས་དང་དམ་ཅན་རྒྱ་མཚོའི་ཚོགས་ལ་གཏོར་བསྔོའི་རིམ་
པར་འབད་ཚུལ་ཞུས། ཚེས་བརྒྱད་ཉིན་མགོན་ཁང་ཁག་གཉིས་སུ་རང་གཞན་གྱི་
འདོད་དོན་ཐམས་ཅད་ལྷུན་གྲུབ་ཏུ་འབྱུང་བའི་ལེགས་གསོལ་དུ་དགེ་སློང་བརྒྱ་
ཕྲག་གཅིག་གིས་བསྐང་བ་ཟབ་རྒྱས་དང། ཚེས་དགུའི་ཉིན་དང་བཅུའི་སྔ་ཆར་
ཚོང་དཔོན་བསམ་འཕེལ་གྱིས་མཆོད་རྟེན་བརྒྱད་གསར་བཞེངས་ཀྱི་གཟུངས་
གཞུག་དང་རབ་གནས། སངས་རྒྱས་ཀླུ་དབང་རྒྱལ་པོའི་སྒོ་ནས་སྤྱིར་བཏང་དུ་
ཕན་པའི་བུམ་པ་སུམ་བརྒྱ་སྐོར་སྒྲུབ་པ་སོགས་དང༌། ཚེས་བཅུའི་ཕྱི་ཆར་ཕན་
- 380 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
བདེ་ཁང་གི་གཏོར་གཞི་སྤོ་བ་བཅས་བགྱིས་ནས་མཚམས་སུ་བསྡད་དེ་དཔལ་
གུར་གྱི་མགོན་པོ་ནས་བརྩམས་བེག་གདོང་ལྕམ་དྲལ་བར་གྱི་དམ་ཅན་རྒྱ་མཚོའི་
ཚོགས་ ལ་ གཏོར་ བསྔོ་ བརྒྱ་ རྩ་ བཞི་ ནས་ གསུམ་ གྱི་ བར་ ཕུལ་ ཞིང་ཐུན་བར་
རྣམས་སུ་ཕྱོགས་མཐའ་ནས་འོངས་པའི་ཡིག་ལན་དང༌། དཔོན་ཆུང་དྲུང་དུ་ཡང་
བསྐྱར་མཆོད་རྫས་ཉེར་མཁོ་འགའ་ཞིག་དང༌། ཁྱད་པར་དྲན་ཐང་ཇོ་བོའི་སྐུ་
མདུན་དུ་བརྒྱ་མཆོད་འབུལ་སྣོད་ཀོང་བུ་བརྒྱ་རྩ་གསར་བླུགས་སྒྲོས་ལྡན་སྦྱོར་
འཇགས་སུ་འབུལ་རྒྱུ་དང༌། ཐག་ལུང་དུ་གཉེར་པ་བསྟན་འཛིན་བཟང་པོས་བླ་མ་
ཞིང་ཕེབས་ཀུན་དགའ་རྣམ་རྒྱལ་དེ་ཉིད་ཀྱི་སྤྲུལ་སྐུ་འབྱོན་མིན་གྱི་བརྟག་ཡིག་གི་
དོན་འབྲས་དང་། གཟིམས་ཁང་ཞིང་བཅས་ཐག་ལུང་འདུས་སྡེར་དགོངས་རྫོགས་
སུ་ཕུལ་ན་ལེགས་ཚུལ་སོགས་འོས་བབ་ ཀྱི་བཀོད་པ་དགོས་རིགས་ལས་སྣེ་
རྣམས་ལའང་འདི་ལྟར་བགྱིས་སོགས་བྱས། ཧོར་ཁང་སར་གྱི་ཇའི་སང་ནག་རིལ་
དཔོན་གཡོག་འབྱོར་ཞིང༌། སྡེ་ལྕགས་བར་མཚམས་སུ་ཁྱོད་ཀྱང་སངས་རྒྱས་
སེམས་ཅན་དོན་ལྟར་གམ་ཚེ་དགོན་དུ་འོང་དགོས་ཚུལ་དང༌། ཁང་སར་བའི་
བསྟན་ཇུས། ཡུམ་སྲས་རྣམས་བྱ་ལོར་དབུས་སུ་སོང་ན་ལེགས་མིན་བཅས་ཀྱི་
བརྟག་པ་འགའ་ཞིག་བྱུང་བའི་དོན་འབྲས་རྣམས་རིམ་པར་ཕུལ། ངེད་རང་གིས་
གཙོས་གྲ་ཚང་སེར་སྐྱའི་རིམ་གྲོར་ཁ་འབར་མ་དང་ཆོས་སྒྲོག་བགྱིས། བླ་མ་རིན་
ཆེན་ལྷུན་གྲུབ་སྤེ་བར་ཕྱོགས་སུ་སྔ་སོར་ལྡོམ་བུར་འགྲོ་སྐབས་གྲིབ་ཟས་ཤིག་
གིས་རྐྱེན་བྱས་ས་འདྲས་ལྟ་བུས་ཅུང་ཞིག་གཟུགས་གཞི་མི་ཐང་བ་ཞིག་འོངས་
འདུག་པར་བྱིན་རླབས་བཀའ་བསྒོ་སྲུང་འཁོར་རྗེས་གནང་སོགས་བགྱིས་པས་
འཕྲལ་བདེ་ཙམ་བྱུང་རུང་ཧ་ཅང་མི་དང་བ་བཅས་སྔ་སོར་རྐྱེན་སེལ་དུ་ཚེ་དཔག་
- 381 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྟོང་ཚར་གསུམ། རྣམ་རྒྱལ་སྟོང་མཆོད། བླ་མ་གོ་རམས་པས་ཟོར་འཛིན་མཛད་
པའི་འཇིགས་བྱེད་གཏོར་བཟློག་ཉིན་གསུམ་རྣམས་བསྒྲུབས་པས་དེ་དག་གི་
ཐུགས་རྗེས་ཡར་བདེར་བྱུང་རུང་ཚེ་འཕྲང་གི་བར་ཆད་ཇི་ལྟར་མཆིས་ཚོད་མེད་པ་
བཅས། མ་གཅིག་གྲུབ་པའི་རྒྱལ་མོས་ཏི་ཕུ་གསང་སྔགས་ཀྱི་སྡོང་པོར་ཟབ་ཆོས་
སུ་སྩལ་བའི་ཚེ་སྒྲུབ་ཏུ་རེ་ཞིག་བཞག །ཉེར་གཉིས་ཉིན་སྔོན་གྱི་གསེར་སྐུ་བློས་
བསྲུང་གསར་བཞེངས་རྣམས་ཇི་ལྟར་བྱུང་ཡོད་ལྟ་རྟོག་བྱེད་རྒྱུར་སྡེ་དགེ་བླ་བྲང་
ནས་ལེན་ནུབ་རྨི་ལམ་དུ་ཕོ་བྲང་གི་གཟིམས་ཆུང་ཞིག་ཏུ་ངེད་རང་ནས་བུམ་
གཏེར་ཞིག་སྒྲུབ་སྐབས་འདྲ་མོར་ཡུད་ཙམ་ནས་བུམ་གཏེར་དེ་གསེར་ཟངས་ལས་
གྲུབ་པའི་འགན་འཇི་ར་ཐོག་ཚད་ཙམ་ལེགས་སྒྲོས་ཤིག་རང་གྲུབ་ཏུ་སོང་བ།
ལྷུན་གྲུབ་སྟེང་གི་གཙུག་ལག་ཁང་གི་ཐོག་ཏུ་འཛུགས་ན་བསམ་མུར་ལྷ་ཁང་རྒྱབ་
དྲུང་ན་བྲག་རི་ཤིན་ཏུ་མཐོ་བ་ཞིག་འདུག་པའི་སྟེང་ན་བཞག་འདུག་པར་གསེར་
འཕྲུ་དེ་ཉིད་ལས་ཉི་འོད་ཕོག་པ་ལྟ་བུའི་གཟི་འོད་འབར་ཞིང་སེར་སྐྱ་ཀུན་ཡ་
མཚན་པ་ཞིག་བྱུང་འཕྲལ། དེ་གའི་བླ་མ་ཕྲིན་ལས་དང་ཤཱཀྱ། གཙོ་བོར་ངོས་ཉིད།
གཞན་ཡང་འདུས་ཚོགས་ཆོས་གོས་གསོལ་བ་འགའ་རེས་དེ་ལ་རབ་ཏུ་གནས་པ་
མཛད་ན་ཟེར་འདུག་པར་ངོས་ནས་རིམ་གྱིས་རབ་གནས་དང་དགའ་སྟོན་རྒྱས་
པར་བྱེད་བྱས་པས་ཐམས་ཅད་ཐུགས་དགེས་པར་གྱུར་པ་རྨིས་པས་རང་གཞན་སུ་
ལ་བལྟའམ། ཉེར་བཞིའི་ཉིན་མགོན་ཁང་དུ་བླ་མ་དགེ་སློང་སུམ་ཅུ་སོ་ལྔ་སྐོར་
གྱིས་བསྐང་བ་དང༌། ངེད་རང་ནས་ཐུན་བར་དུ་ཕྲིན་བཅོལ་ཐོག །སྡེ་དགེ་ཚང་
དང་ལྕགས་མདུད་གཉིས་བར་མཚམས་ལེགས་མིན། ལེགས་ཚེ་གཏམ་ཡུལ་ས་
མཚམས་ཇི་ལྟར་འོས། སྡེ་དགེ་བླ་བྲང་དང་མངའ་ཞབས་བཅས། ས་ངོར་བཀྲ་
- 382 -



སྒྲ
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
ཤིས་ལྷུན་པོ་གཙོས་མདོར་བྱ་ལོ་གསར་པའི་ནང་གི་སྔ་ཕྱི་གང་ལེགས་དང༌།
བསྐྱལ་བསུ་བྱ་དགོས་མིན་བཅས་རིམ་བཞིན་སྨོས་པར་སྡེ་དགེ་དང་ཉག་རོང་
དུམ་པའི་ལེགས་ངོ་དང༌། ས་མཚམས་དམད་ཤོད་དམ་ཡིད་ལྷུང་གང་རིགས་དང༌།
མདོ་པ་ལར་ཧ་ཅང་མ་བཟང་ཞིང་། གཉིས་པའི་ནང་དུ་འགྲོ་གྲུབ་ཚེ་དཔུང་རོགས་
ཤིག་འགྲོ་དགོས་པ་སོགས་བབས། ཉེར་ལྔའི་ཐུན་བར་དུ་ ཕྱག་མཛོད་བསོད་
ནམས་རྒྱ་མཚོ་པའི་ཡི་དམ་རྟེན་དུ་རྡོ་རྗེ་རྣལ་འབྱོར་མའི་གསེར་སྐུ་ སྤྲོས་ ལྡན་
མཛུབ་ཁྱུད་ཕྱེད་དོ་ཡོད་པ་གསར་བཞེངས་ལ་གཟུངས་གཞུག་དབུལ་བ་དང༌།
རབ་གནས་བསྡུས་ཙམ་བསྒྲགས་པ་བཅས་བགྱིས་ཏེ་དགེ་བ་རྫོགས་པའི་བྱང་
ཆུབ་ཆེན་པོར་བསྔོས། འདི་ལོའི་དགུན་ཟླ་ར་བའི་ནང་འགར་འབྲུག་གྲག་ཅིང་
འོད་འཁྱུག་པ་དང༌། སེར་རླུང་འཚུབ་ཅིང་ས་གཡོས་ ཕྲན་བུ་ཕྱོགས་འགར་བྱུང་
འདུག་པ་བཅས་སྐབས་དེར་གཞན་བསླུ་སེམས་ཀྱིས་ཟོག་ཟོབ་ལྟ་བུ་མ་ཡིན་པའི་
གཙོ་བོར་དཀོན་མཆོག་གསུམ་ལ་གསོལ་བ་རྩེ་གཅིག་ཏུ་བཏབ་པའི་དོན་འབྲས་
དང༌། རྨི་ལམ་ལ་ངེས་པ་མ་མཆིས་རུང་ཐེ་ཚོམ་དུ་གྱུར་པ་རེ་གཉིས་དོགས་གཞིར་
མཆིས་བཅས་མདོ་ཁམས་སྤྱི་དང་བྱེ་བྲག་གི་བསྟན་འགྲོ་ཡོངས་ལ་བདེ་སྐྱིད་འབྱུང་
ཕྱིར་ དགེ་ བསྐུལ་འདི་ བཞིན་ཕྱོགས་ཀུན་ཏུ་བཀྲམ། ༧སྡེ་དགེ་ ཚང་གི་མངའ་
ཞབས་སུ་གཏོགས་པའི་རྫོང་མགོ་སོ་སོའི་སེར་སྐྱ་དྲག་ཞན་ཚང་མ་དང༌། ཡུལ་
འབྲོག་གླིང་གསུམ་གྱི་ལྷ་སྡེ་མི་སྡེ། སྦྱིན་བདག་ཕོ་མོས་སྙན་གསན་གནང་དགོས་
རྒྱུར། སྤྱིར་མདོ་ཁམས་མཐའ་དག་ཏུ་བསྟན་འགྲོར་བདེ་ཞིང་ཡུལ་ཁམས་ཐམས་
ཅད་ དགེ་བ་དང༌། གྲུབ་མཐའ་རིས་སུ་མ་ཆད་པའི་བསྟན་འཛིན། བླ་མ་དགེ་
འདུན་རྣམས་ཀྱི་སྐུ་གསུང་ཐུགས་ཀྱི་འགའ་རྐྱེན་ཞི་ཞིང་བཞེད་དོན་ཐམས་ཅད་
- 383 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ཆོས་དང་མཐུན་པར་འགྲུབ་པ་དང༌། ཁྱད་པར་བསྟན་པའི་སྦྱིན་བདག་ཆེན་པོ་སྡེ་
དགེ་ཚང་གི་བསྟན་ཇུས་དང་། སྐུ་མཆེད་ཡབ་སྲས་རྣམས་ཀྱི་སྐུ་ཚེའི་བར་ཆད་ཞི་
ནས་ཆོས་སྲིད་རྒྱས་ཤིང་སྐུ་ཚེ་བརྟན་པ་དང༌། ཡུལ་ཕྱོགས་ཐམས་ཅད་དུ་ཕྱི་ནང་
གསང་བའི་འབྱུང་པོའི་ཆོ་འཕྲུལ། ཟོད་གཏོང་། རྐྱེན་ཆག་ལ་བརྟེན་པའི་ནད་
མཚོན། མུ་གེ །ས་གཡོས། འཁྲུག་རྩོད་སོགས། བཀྲ་མི་ཤིས་པ་ཐམས་ཅད་མྱུར་
དུ་ ཟློག་ཅིང་བཀྲ་ཤིས་དང༌ དགེ་ལེགས་རྒྱ་ཆེན་པོ་འབྱུང་ ཕྱིར་ དམིགས་པའི་
ཐུགས་བསམ་ཆེར་བཞེས་ཀྱིས་རྫོང་འགོ་དང་རྒན་པོའི་བསྡུ་ཁྲལ་མ་ཡིན་པའི་
རང་རང་གི་བློས་བླང་སྟེ་བསམ་པ་དག་པའི་སྒོ་ནས་རིམ་གྲོ་བསྒྲུབ་དགོས། ཐོག་
མར་ལྷ་བསང༌། ཀླུང་རྟ། རི་ཁྲུས། བླ་མ་ཡི་དམ་ལ་གསོལ་འདེབས། གྲུབ་མཐའ་
སོ་སོའི་ལུགས་ཀྱི་བསྐང་བ། བཟློག་པ། བཀའ་འགྱུར་རིན་པོ་ཆེ་ནས་བཟུང༌།
འབུམ། མདོ་ཕྲན། ཆོས་སྣ་རེ་ཡན་གང་ཐོན། སྒྲོལ་མ་ཆེར་གཙོར་སྟོན་པའི་ཤེར་
སྙིང་། ལེའུ་བདུན་མ། རིགས་གསུམ་མགོན་པོའི་སྙིང་པོ། སིདྡྷི། ཚེ་ཐར། སཱཙྪ།
ཆབ་གཏོར། ཀླུ་གཏོར། བརྒྱ་བཞི། གཏོར་མ་བརྒྱ་རྩ་ སྟོང་ནས་འབུམ་ གྱི་བར།
མ་ཀྲི་མུ་ཡེ། སྤྲང་པོ་དང་བྱ་ཁྱི་ལ་ཟས་སྟེར། རྒྱལ་པོ། བཙན། མ་མོ། ཐེའུ་རང༌།
བདུད་བཅས་ཀྱི་མདོས་རྣམས་གང་གྲུབ། གཙོ་བོར་བསྟན་འགྲོ་ལ་དམིགས་པ་
དང༌། ཐ་ནའང་རང་རང་གི་ཚེ་བསོད་རྣམས་ལ་དཔང་གཏད་པའི་ཟླ་བ་འདིའི་
ཉེར་དགུ་ནས་བཟུང་བཅུ་གཉིས་པའི་ཉི་ཤུ་ཚུན་ལ་གྲུབ་པར་ཅིས་ཀྱང་མཁྱེན་
མཁྱེན། ཞེས་ཤཱཀྱའི་དགེ་སློང་དཔལ་ལྡན་ཆོས་སྐྱོང་གིས་ཧོར་ཟླ་བཅུ་གཅིག་པའི་
ཚེས་ཉེར་ལྔའི་ཉིན་དགེ་བར་ལྷུན་གྲུབ་སྟེང་གི་རྒྱལ་ཁབ་ཆེན་པོ་དང་ཟུང་དུ་
འབྲེལ་བའི་ཕན་བདེ་གླིང་གི་བླ་བྲང་ནས་ཐུན་མཚམས་སུ་ཕུལ། ཞེས་པ་དང་། །
- 84 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ། །
ངེད་རང་ནས་ཀྱང་ཉེར་བརྒྱད་ཉིན་རྡོ་རྗེ་འཛིན་པ་བླ་མ་ནམ་མཁའ་དཔལ་
བཟང་གིས་ཟོར་ཁ་དབུར་བཞུགས་པའི་དགེ་འདུན་ལྔ་བཅུ་སྐོར་གྱིས་གཤིན་རྗེ་
དྲུག་ཅུ་པ་དང་། དགེ་བའི་བཤེས་གཉེན་རྡོ་རྗེ་སློབ་དཔོན་ཤཱཀྱ་རྒྱལ་མཚན་གྱིས་
ཟོར་འཛིན་བཅས་བླ་མ་དགེ་འདུན་བཞི་བརྒྱ་ལྷག་གིས་དཔལ་རྡོ་རྗེ་འཇིགས་
བྱེད་ཀྱི་གཏོར་བཟློག་ཟབ་རྒྱས་སུ་བསྒྲུབས་ཏེ་གནམ་སྟོང་ཉིན་ཕུལ། དེ་ནུབ་རྨི་
ལམ་དུ་ཕན་བདེ་གླིང་གི་གཟིམས་ཆུང་གི་ནང་ངོས་སུ་རྟེན་བསྟར་གྱི་མཚམས་
ཞིག་ཏུ་རྗེ་ས་ཆེན་གྱི་སྐུ་བརྙན་མཐོ་གང་ཙམ་ཤིན་ཏུ་སྒྲོས་པ་ཞིག་འདུག་པ་ཡུད་
ཙམ་ནས་ངེད་རང་གྲྭ་པ་ལྡན་ཆོས་སྡེ་པ་ཚུལ་ཁྲིམས་ཟེར་བ་ཞིག་ཡོད་པས་ས་ཆེན་
གྱི་སྐུ་དེ་བྱི་ལ་འདྲ་བ་ཞིག་གིས་ཁྱེར་སོང་ཟེར་བྱུང་བར་ཆེར་བལྟས་ཀྱང་སྔོན་གྱི་
སྐུ་དེ་མི་འདུག་པས་ཇི་ལྟར་ཡིན། ཟ་ནི་མི་རུང༌། འོན་ཏེ་ཕྱི་ནང་གཞན་ཞིག་ཏུ་
བཞག་ ཨེ་ཡོད་སྙམ་ རོགས་འགའ་ལ་ཉུག་ཏུ་བཅོལ་ཞིང་། ངེད་རང་གིས་ཀྱང་
བཙལ་བས་སྐུ་དེ་འོ་བརྒྱལ་སོགས་མ་གཏད་པར་རྟེན་ཁྲིའི་རྒྱབ་ན་རང་བབ་ཀྱིས་
འདུག་པར་ངེད་རང་བསམ་པར་ ཉེས་སྐྱོན་མ་བྱུང་བ་ཤིན་ཏུ་སྤྲོ། འདི་ལ་ཚོན་
གསོལ་ཞིག་བྱས་ན་ལེགས་བསམས་ནས་དགའ་དགའ་ལྟ་བུས་སྡེ་དགེ་ཕོ་བྲང་དུ་
ཡེ་ན་པ་ལྷ་པ་ཀུན་དགའ་བཀྲ་ཤིས་ཟེར་བ་དེ་འདུག་པར་འདི་ལ་ཚོན་ཞིག་ཐོང་
བྱས་པས་ལྕགས་ར་བའི་ཆོས་ཁྲིམས་ཚོན་ཤེས་པ་ཞིག་ཡོད་དེ་ལ་བཏང་བཅོལ་ན་
ལེགས་ཟེར་འདུག་པར་དེ་འཕྲལ་མི་ཞིག་བྱུང་སྟེ་དཀར་གསུམ་གྱི་ཟས་འགའ་རེ་
ངེད་ལ་བྱིན་བྱུང་བ་རྟེན་འབྲེལ་བཟང་བ་འདུག་བསམ་དུམ་བུར་བགོས་ནས་ངེད་
རང་དང་ལྷ་པ་གཉིས་བཅས་ལ་བྱིན་པ་འདྲ་མོར་རྨིས་པའི་ངང་ནས་གཉིད་སད་པ་
ཞིག་བྱུང༌། འོན་ཀྱང་སྐུ་བརྙན་དེ་མ་རྙེད་པའམ་ཞིག་པ་སོགས་བྱུང་ཚེ་ས་བསྟན་
- 385 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
སྤྱི་ལ་གནོད་པ་ཞིག་ཡིན་ནམ་ངེད་རང་ཆུང་ནས་གོང་མ་ལྔ་དང་ཁྱད་པར་བླ་མ་ས་
ཆེན་ཉིད་ཀྱི་རྗེས་སུ་འཛིན་པ་ཞིག་འོང་འདུག་པས་བདག་ཅག་རང་གི་རྐྱེན་སེལ་
བའི་རྟགས་གང་ རིགས་སུ་ཤར། གོང་གི་རིམ་གྲོ་དེའི་རྒྱབ་སྐྱོར་དུ་ལྕགས་ར་
བསམ་འགྲུབ་རྩེའི་བླ་མ་དགེ་སློང་ཉིས་བརྒྱ་སྐོར་གྱིས་གུར་ཞལ་གཉིས་སུ་བསྐང་
བ་ཉིན་གང་མ་བཅས་བསྒྲུབས་པ་ཡོན་འབུལ་བཟབས་པར་བགྱིས། ཚེས་གཅིག་
ཉིན་བླ་མ་ལྷུན་གྲུབ་བསྟན་འཛིན་དབུར་བཞུགས་པའི་དགེ་སློང་བརྒྱ་ཕྲག་ལྷག་
པས་གཙུག་ཏོར་རྣམ་པར་རྒྱལ་མའི་ཚོགས་མཆོད་འབུལ་བཅས་བགྱིས་ཤིང་དེ་
ཉིན་གཟའ་སྐར་བཟང་བ་བཅས་མཆོད་གཏོར་གྱི་རིམ་པ་རྣམས་གྲུབ་པར་བྱས།
གཏོར་འབུལ་དང་བཅས་ཏེ་མཚམས་བཀྲོལ། ཚེས་གཉིས་ཉིན་རྡོ་རྗེ་སློབ་དཔོན་
གོ་བོ་རབ་འབྱམས་མཚན་ཅན་དབུས་བཞུགས་སུ་མཛད་པའི་དགེ་སློང་བསྙེན་
སོང་བདུན་ཅུ་དོན་ལྔས་སྔ་དྲོའི་ཆར་དཔལ་རྡོ་རྗེ་འཇིགས་བྱེད་ཀྱི་སྒོ་ནས་ཞི་བའི་
སྦྱིན་སྲེག་དང་། ཕྱི་དྲོའི་ཆར་དྲག་པོ་ཐུན་མོང་བཅས་སྨིན་རྒྱས་སུ་བགྱིས། ཕྱོགས་
མཐའ་ནས་འོང་བ་སོགས་དང་ནང་གི་སེར་སྐྱ་རྣམས་ལ་བྱིན་རླབས་བཀའ་བསྒོ་
ཆོས་འབྲེལ་གནང་ཆ་གང་དགོས་དང༌། ལྷ་པ་ནོར་བུ་ཅན་རྣམས་ལ་ཨེ་ཝཾ་གཙོ་
བོར་གྱུར་པའི་མཆོད་ཡུལ་མཐའ་དག་ལ་ཚོགས་སོགས་རྟེན་དུ་དམིགས་པའི་
མཎྜལ་སོ་བདུན་མའི་གཟུགས་བརྙན་རྣམས་ཟངས་གསེར་ལས་གྲུབ་པ་ཞིག་བྱེད་
འདུན་གྱིས་དེ་དག་གི་ལུགས་རྒྱུའི་དཔེ་རྣམས་ཀྱི་བཀོད་པ་བགྱིས། ཚེས་གསུམ་
ཉིན་ཟབ་མོ་བླ་མའི་རྣལ་འབྱོར་གྱི་མཎྜལ་མཆོད་ཆོག་ཏུ་དགེ་སློང་བཅུ་གཅིག་
དང༌། སྒྲོལ་ལྗང་གི་མཎྜལ་བཏང་བར་དགེ་སློང་སུམ་ཅུ་སོ་གཅིག་བཅས་ཀྱིས་
གསུང་ཆོག་ཚར་གཉིས་པའི་ཐོག་བསྟན་པ་རྒྱས་པའི་སྨོན་ལམ་བཏབ། ཕན་གླིང་
- 386 -



བ
མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
གཞི་འདུག་གི་མཛོད་པར་སང་བླ་མ་དགེ་བཤེས་ཉི་ཤུ་སྐོར་གྱིས་གཟའ་ཚེས་
དང་བསྟུན་པའི་ལོ་ལྟར་གྱི་བསྐང་བ་གཟིམས་ཆུང་དུ་མི་འགྱངས་པར་གཏང་རྒྱུ་
དང༌། ཕྱོགས་མཐའི་འགྲོས་པ་སོགས་བྱུང་ཚེ་གལ་ཆེ་ཆུང་གི་རོགས་ལྡན་དང༌།
དེ་དག་ནས་ངེད་རང་སར་ཆ་ཕྲིན་གང་དགོས་འོས་བབ་དང་བསྟུན་དགོས་ཚུལ་
སོགས་ཀྱི་བཀོད་པ་བྱས། ངེད་རང་དཔོན་སློབ་ཁ་ཤས་བཀྲ་ཤིས་ལྟེམ་དུ་སོང་།
དེ་ཉིན་སྔ་དྲོ་ལྷུན་གྲུབ་སྟེང་ནས་འགྲོ་སྐབས་ཡུལ་གཞི་བཟང་པོ་འདུག་རུང་ཚ་
ཕོགས་ཁ་ནས་བཟུང་གནམ་གཤིས་ངན་ཞིང༌། ཁྱད་པར་ལྷོ་དུད་ལྟ་བུའི་ན་བུན་
གྱིས་འབྲི་ཆུ་ཁ་ཕན་ཚུན་ཐམས་ཅད་ཁྱབ་པ་ཞིག་འོང་འདུག་སྟབས་བློ་བདེ་བ་
ཞིག་མ་གྱུར། དཔོན་ཚང་སྐུ་ཞབས་སུ་མཇལ་ཕྲད་ཞུས་ཐོག །དཔོན་ནས་ཁྱོད་
རང་གཟིམས་ཆུང་གསར་པ་འདུག་ས་བྱས་ན་ལེགས་ཚུལ་ཕེབས་དོན་ལྟར་དེ་
རུ་བསྡད། དེ་ནུབ་རྨི་ལམ་དུ་རྒྱ་དང་ཨ་ཙ་ར་སོག་པོ་ཙམ་མ་ཡིན་པའི་སེར་སྐྱ་ཕོ་
མོ་མང་པོ་འདུ་ཞིང་དེ་དག་གི་བྱ་སྤྱོད་སྣ་ཚོགས་པ་བྱེད་པའི་རྒྱལ་ལྟས་ཤིག་དང་།
དེ་མཚམས་ས་སྐྱའི་ཕུར་པ་བླ་མ་འདྲ་བ་ཞིག་བྱུང་སྟེ་ཁྲོམ་ཚོགས་འདི་དག་ལ་ཐོག་
མར་ཚེ་སྒྲུབ་ཅིག་དང༌། དེ་རྒྱབ་ཁྱོད་རང་གི་ཐོབ་ཡིག་ཏུ་གསལ་བའི་དོན་ཆུང་གི་
བྱིན་རླབས་ནུས་པ་ཆེ་བ་དེ་བྱས་ན་ལེགས་ཟེར་འདུག་པ་ཇི་ལྟར་ཡིན་སྙམ་ཚེ།
སྔགས་འཆང་ཆོས་ཀྱི་རྒྱལ་པོ་མཐུ་སྟོབས་དབང་ཕྱུག་གི་གཏོར་བསྔོས་དང་ཟུང་དུ་
འབྲེལ་བ་བཅས་གུར་མགོན་གྱི་བཀའ་བསྒོ་མཛད་པ་ཡིད་ལ་ཤར་བ་ཞིག་རྨིས།
ཚེས་བཞིའི་ཉིན་གཟའ་ཚེས་བཟང་བར་རྨི་ལམ་དང་ཚུལ་མཚུངས་པའི་རྡོ་རྗེ་རྣམ་
པར་འཇོམས་པའི་བདག་མདུན་བུམ་སྒྲུབ་རྒྱས་པ་སྔོན་དུ་འགྲོ་བའི་སྦྱིན་བདག་
ཆེན་པོ་ཡབ་སྲས་ཀྱི་གཟུགས་བརྙན་དང་བཅས་པའི་ངར་གླུད་ཅིག་ནུབ་བྱང་དུ་
- 387 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
བཏང་སྟེ་རྗེས་གནང་བཀྲུ་བྱབ་སྲུང་གསུམ་བཀྲ་ཤིས་ཀྱི་བར་དང༌། རྒྱབ་སྐྱོར་དུ་
མགོན་པོ་གུར་ལྷ་བརྒྱད་ཀྱི་རྗེས་གནང་བཀའ་བསྒོ་བཅས་ཕུལ་བ། ཡབ་སྲས་
ལྷན་རྒྱས་སུ་མཇལ་རྟེན་བཀྲ་ཤིས་པའི་ཁ་བཏགས། དངུལ་སྲང་ལྔ་བཅུ། དར་
གོས། གཅན་གཟན། རྟ་དྲེའུ་ བཅས་ བཅུ་ དགུའི་ ཚན་དང༌ ། ལྷ་ སྲས་ མིང་སྲིང་
རྣམས་ལ་ན་བཟའ་རྒྱུ་རེ་ཕུལ། ཚེས་ལྔ་ནས་བཟུང་གྲུབ་ཐོབ་ཐང་སྟོང་རྒྱལ་པོའི་
ཚེ་སྒྲུབ་ཀྱི་སྒོ་ནས་ཉིན་རེ་བཞིན་ཚེ་དབང་ཚར་ལྔ་བཅུ་ང་གཅིག་རེ་དང༌། སྔ་
དགོངས་སུ་ཆོས་སྲུང་རྣམས་ལ་གཏོར་བསྔོ་ཚར་བཅུ་གཅིག་རེ་བཟླས་བཤགས་
དང་བཅས་བགྱིས། ནུབ་མོ་ནམ་སྟོད་ཀྱི་སྐབས་བུད་མེད་རྒན་སོང་ཞིག་གིས།
ཁྱོད་རང་ཁང་པ་འདིའི་ཡང་སྟེང་དུ་འགྲོ། ངེད་ཀྱི་ཐོད་པ་འདིའི་ནང་དུ་ཆང་ཞིག་
སྟེར། ཁྱོད་ཀྱིས་བྱིན་རླབས་དུས་སུ་ཙན་དན་གྱི་ཐིག་ལེ་དཔྲལ་བར་བྱུག་པ་དེ་སུ་
ཡིན་ཟེར་བར་དེ་མཚམས་ལུང་རིག་གྲགས་པ་ཟེར་བའི་དགའ་ལྡན་པ་ཞིག་ཡོད་
པ་དེ་མདུན་དུ་བྱུང་། ཡང་སྐབས་ཤིག་ཏུ་ངེད་རང་གི་བཤང་གཅི་གཉིས་ནས་ཁྲག་
དང་ཆུ་སེར་ཁྱད་པར་ཤ་རོ་དང་རྒྱུས་དུམ་ལྟ་བུ་མང་དུ་ཐོན་ནས་ལུས་བདེ་བ་ཞིག་
བྱུང་སྙམ་པས་དགེ་སྦྱོར་གྱི་སྐབས་ཤིག་ཡིན་ན་ལྟས་བཟང་བར་འདུག །ཐོ་རངས་
ཀྱི་ཆར་དངོས་སུ་མིག་གིས་མཐོང་སྙམ་པ་ནི་མ་བྱུང་རུང་ཐམས་ཅད་ཀྱིས་ཟླ་བ་
གཟས་བཟུང་སོང་ཟེར་ཞིང་ངེད་ཀྱིས་འདི་ཇི་ལྟར་ཡིན། ཟིན་པའི་དུས་ཚོད་ནི་
ཅུང་ཞིག་མིན་བསམས་པར་ཡང་བསྐྱར་ཟླ་བ་གཅིག་སྒྲ་གཅན་གྱིས་བཟུང་ཞེས་
གླེང་འདུག་པར་ལོ་རེར་ཉི་མ་ལྷོ་བགྲོད་བྱང་བགྲོད་དང་བསྟུན་པའི་ཟླ་བ་དྲུག་
རེའི་ མཚམས་ སུ་ གླིང་གང་ དུའང་ འཛིན་ ཡང་ ཉི་ ཟླ་ གཟས་ བཟུང་ བ་ ལ་ ཟླ་
བ་གཅིག་གི་ནང་དུ་ཟླ་བ་གཉིས་སྒྲིབ་པ་མི་སྲིད་སྨྲས་པས་འདན་ལོ་ཚུལ་ཁྲིམས་
- 388 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
རིན་ཆེན་ངེད་ཀྱི་དྲུང་དུ་བཞུགས་འདུག་པར་ལར་ཁྱོད་བདེན། ད་ལམ་གྲུབ་རྩིས་
ལུགས་ཟླ་བཤོལ་གྱི་དབང་དུ་བྱས་ཀྱང་མི་སྲིད། ངེས་མེད་འཛིན་རུང་ཟླ་བ་
གསུམ་པའི་ནང་བར་མི་འོང་ངེས་ཤིང་ད་ལམ་ཚེས་བཅོ་ལྔ་དང་བཅུ་བདུན་གཉིས་
ཆར་ལ་འཛིན་ངེས་ཤིག་འོང་འདུག་པ་འདི་ཇི་ལྟར་ཡིན་ནམ་གསུང་འཕྲལ་ངེད་
རང་ཐེ་ཚོམ་མང་བ་ཞིག་ཤར་བས་བསྟན་པ་སྤྱི་སྒེར་གང་དུ་བལྟའམ། ཚེས་བཅུའི་
ཉིན་གཟའ་སྐར་འཕྲོད་འཛོམ་དང་བླ་མ་མཁའ་འགྲོའི་དུས་མཆོད་ ཀྱི་སྐབས་
འགྲིག་པ་བཅས་ངོས་རང་ནས་སྦྱིན་བདག་ཆེན་པོ་སྐུ་མཆེད་ཀྱིས་གཙོས་བསྟན་
འཛིན་རྣམས་སྐུ་ཚེ་བརྟན་པ་དང༌། ཡངས་པའི་ས་སྟེང་རྣམས་སུ་བཀྲ་ཤིས་དགེ་
ལེགས་མཐའ་དག་འབྱུང་རེས་དབོན་སྟོད་དགོན་ཁག་མ་བུ་བཞིར་གུར་ཞལ་
གཉིས་ལ་བསྐང་བ་སྟོང་། ཚེ་དཔག་ཏུ་མེད་པ་ལྷ་དགུའི་ཆོ་ག་སྟོང་ཚར། སྒྲོལ་
ཤེར་ཁྲི་རེ་རེ། སྔགས་འཆང་ཧཱུྃ་ནག་མེ་འབར་བའི་གདན་ས་གནམ་འཕྲང་དགོན་
ཞེས་པར་མགོན་པོའི་བསྐང་བརྒྱ་དང༌། རིགས་གསུམ་མགོན་པོའི་སྙིང་པོ་འབུམ་
ཐེར། བསམ་ པ་ ལྷུན་གྲུབ་ བརྒྱ་ ཕྲག་ གསུམ། འཁོར་ ལོ་ འབར་ བ་ བརྒྱ་ ཕྲག་
གསུམ། རྒྱལ་སྲས་སྤོམ་བྲག་པའི་དབེན་གནས་སུ་སྒྲོལ་ཤེར་ཁྲི། རིགས་གསུམ་
མགོན་ པོའི་ སྙིང་ པོ་ འབུམ་ ཐེར་ བཅས་ ཀྱི་ ཆས་ ཡོན་ ཟབ་ རྒྱས་ སུ་ཕུལ། སྦྱིན་
བདག་ཆེན་པོ་ཡབ་སྲས་ཀྱི་བཀྲ་ཤིས་ལྟེམ་ཕོ་བྲང་གི་མགོན་ཁང་དུ་བསྐང་བ།
སྙན་དར། འཇིག་རྟེན་དྲེགས་པའི་ཚོགས་ལ་གསོལ་མཆོད། །
དཔལ་འབྱོར་གླིང་དུ་ཀ་ཐོག་ཞིང་སྐྱོང་སྤྲུལ་སྐུ་དཔོན་སློབ་ཀྱིས་གཏེར་ཆེན་
ཀློང་གསལ་སྙིང་པོའི་ བླ་མ་དྲག་པོ་ཡེ་ཤེས་ རབ་འབར་ གྱི་སྒོ་ནས་བསྐང་བ་
ཚོགས་མཆོད་རྒྱས་པར་ཞུས། དེ་ཉིན་ཁོ་བོ་རྒན་ཕོ་སེར་བསྟན་འཛིན་ཙམ་རང་
བྱ
- 389 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
ནས་དཀོན་མཆོག་གསུམ་ལ་གསོལ་བ་རྩེ་གཅིག་ཏུ་བཏབ་སྟེ་ཡབ་སྲས་རྣམས་ཀྱི་
རྐྱེན་ཆག་ཞི་མིན་ཞིབ་ཏུ་སྨོས་པར་ཡབ་རྗེ་ཉིད་སྔོན་དུས་ལྟར་ལས་གསལ་བ་
ཞིག་མ་བྱུང་ཞིང་ལྷ་སྲས་ཉིད་ལ་ཅུང་ཟད་ཁ་གསལ་བ་ཞིག་ཤར་མོད་གང་ལྟར་
ཡང་བསྐྱར་སྤྲེལ་བྱ་གཉིས་ཀྱི་མཚམས་སུ་ཡབ་སྲས་གཉིས་ཆར་ལ་དམིགས་པའི་
ཞབས་བརྟན་གསར་སྒྲུབ་ཀྱི་ཐོ་འདི་ལྟར་ཕུལ། ཐོག་མར་ཚེས་བཅུ་བཞིའི་ཉིན་
གཟའ་སྐར་འཕྲོད་འཛོམ་བཟང་བ་བཅས་ལྷུན་གྲུབ་སྟེང་གི་འདུས་ཚོགས་རིན་པོ་
ཆེས་ཚེ་དཔག་ཏུ་མེད་པའི་ཆོ་ག་སྟོང་ཚར་གཉིས་དང༌། མགོན་ཁངགསར་པར་
བསྐང་བ་སྟོང་ཚར། ལྕགས་ར་བསམ་འགྲུབ་དགོན་ལ་ཚེ་དཔག་སྟོང་ཚར་གཅིག །
དབོན་སྟོད་རབ་བརྟན་རྩེར་བསྐང་བ་སྟོང་ཚར་དང༌། ཚེ་དཔག་སྟོང་ཚར་གཉིས།
དགོན་ཁག་གསུམ་དུ་བསྐང་བ་སྟོང་ཚར་དང༌། ཚེ་དཔག་སྟོང་ཚར། མཁར་མདོ་
དགོན་ལ་ཚེ་དཔག་སྟོང་ཚར། ཟིལ་དགོན་ཁག་གསུམ་ལ་ཚེ་དཔག་སྟོང་ཚར། ཡེ་
ན་དགོན་དུ་ཚེ་དཔག་སྟོང་ཚར། སྒོ་ར་གཉིས་སུ་ཚེ་དཔག་ལྔ་བརྒྱ། རབ་བརྟན་
དགོན་དུ་ཚེ་དཔག་སྟོང་ཚར། བུམ་མདོ་དགོན་ཁག་གསུམ་དུ་ཚེ་དཔག་སྟོང་ཚར།
ཝ་ ར་ དགོན་ དུ་ ཚེ་ དཔག་ སྟོང་ ཚར། ཛམ་ ཐོག་ དགོན་ དུ་ ཚེ་ དཔག་ སྟོང་ ཚར།།
དཔལ་སྤུངས་དགོན་དུ་ཚེ་དཔག་སྟོང་ཚར་གཉིས། དམད་ཤོད་རྫོང་སར་དགོན་
དུ་ཚེ་དཔག་སྟོང་ཚར། སྦྲ་མཐོ་དགོན་དུ་ཚེ་དཔག་སྟོང་ཚར། སྤམ་རྫོང་དགོན་དུ་
ཚེ་དཔག་སྟོང་ཚར། རྣམ་རྒྱལ་མགོན་ཁང་དུ་བསྐང་བ་སྟོང་ཚར། སྐུ་སེ་གསེར་
ལྗང་དགོན་ལག་བཅས་སུ་ཚེ་དཔག་སྟོང་ཚར། སྤོ་ལུ་དགོན་ལག་བཅས་སུ་ཚེ་
དཔག་སྟོང་ཚར། ཁྲི་ཚོ་དགོན་དུ་ཚེ་དཔག་ལྔ་བརྒྱ། ཝཾ་དགོན་དུ་ཚེ་དཔག་ལྔ་
བརྒྱ། ཨ་འཛི་སྒར་དུ་ཚེ་དཔག་ལྔ་བརྒྱ། གླང་ནག་སྒར་དུ་ཚེ་དཔག་ལྔ་བརྒྱ། གླིང
- 390 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
་མགོ་ཟི་དགོན་དུ་ཚེ་དཔག་སྟོང་ཚར། ཤུག་ར་དགོན་དུ་ཚེ་དཔག་སྟོང་ཚར། རག་
ཆོས་གཉིས་སུ་ཚེ་དཔག་སྟོང་ཚར། ས་དཀར་དགོན་དུ་ཚེ་དཔག་སྟོང་ཚར། འདམ་
ཐོག་དགོན་དུ་ཚེ་དཔག་སྟོང་ཚར། འབམ་ལེ་དགོན་དུ་ཚེ་དཔག་ལྔ་བརྒྱ། རིན་ཆེན་
གླིང་དུ་ཚེ་དཔག་སྟོང་ཚར། ཀ་ཐོག་དགོན་དུ་ཚེ་སྒྲུབ་སྟོང་ཚར་གཉིས། དཔལ་
ཡུལ་རྣམ་རྒྱལ་དགོན་དུ་ཚེ་སྒྲུབ་སྟོང་ཚར་གཉིས། རྫོགས་ཆེན་དགོན་དུ་ཚེ་སྒྲུབ་
སྟོང་ཚར་གཉིས། གཡག་ཐེ་དགོན་དུ་ཚེ་སྒྲུབ་ལྔ་བརྒྱ། རག་ཆབ་དགོན་དུ་ཚེ་སྒྲུབ་
སྟོང་ཚར། ཐང་ཤིང་བྲོ་བརྡུང་དགོན་དུ་ཚེ་སྒྲུབ་སྟོང་ཚར། སྤེ་བར་དགོན་དུ་ཚེ་
དཔག་སྟོང་ཚར། གླུ་གར་དགོན་དུ་ཚེ་སྒྲུབ་སུམ་བརྒྱ། སེང་གནམ་ཕྲག་ཏུ་ཚེ་སྒྲུབ་
ལྔ་བརྒྱ། གནམ་འཕྲང་མགོར་སྒྲོལ་དཀར་སྟོང་ཚར་གཉིས། ཁྲ་སྤོམ་བྲག་ཏུ་ཚེ་
སྒྲུབ་སྟོང་ཚར། དཔལ་འབྱོར་གླིང་དུ་ཚེ་སྒྲུབ་ལྔ་བརྒྱ། བྱ་ཁྱུ་དགོན་དུ་ཚེ་སྒྲུབ་ལྔ་
བརྒྱ། རྣམ་རྒྱལ་གླིང་དུ་ཚེ་སྒྲུབ་སྟོང་ཚར། དྲན་ཐང་དུ་ཚེ་སྒྲུབ་སྟོང་ཚར། གློ་གྱེས་
དགོན་དུ་ཚེ་སྒྲུབ་ལྔ་བརྒྱ། ཚེ་བྷོ་དུ་ཚེ་སྒྲུབ་སྟོང་ཚར། མཁར་མགོར་ཚེ་སྒྲུབ་ལྔ་
བརྒྱ། ཐང་སྒམ་དུ་ཚེ་སྒྲུབ་ལྔ་བརྒྱ། ཞང་འགུ་དགོན་དུ་ཚེ་སྒྲུབ་ལྔ་བརྒྱ། ཆོས་
འཁོར་དགོན་དུ་ཚེ་དཔག་སྟོང་ཚར་གཉིས། དགོན་ལག་ཏུ་ཚེ་དཔག་སུམ་བརྒྱ།
ཀ་ཕུར་ཚེ་དཔག་ལྔ་བརྒྱ། གླང་དགོན་སྡེ་དགོན་གཉིས་སུ་ཚེ་དཔག་སུམ་བརྒྱ།
ཀྲེ་བོ་བྱང་ཆུབ་དགོན་དུ་ཚེ་དཔག་སྟོང་ཚར། དྲི་དགོན་དུ་ཚེ་དཔག་སུམ་བརྒྱ། རྩེ་
རེ་དགོན་དུ་ཚེ་དཔག་སུམ་བརྒྱ། འབའ་དྷ་དགོན་དུ་ཚེ་དཔག་སུམ་བརྒྱ། སྒ་ཉག་
ཏུ་ཚེ་སྒྲུབ་སྟོང་ཚར་གཉིས། འཇོ་ཕུར་ཚེ་སྒྲུབ་ལྔ་བརྒྱ། འཛི་སྒར་དུ་ཚེ་སྒྲུབ་སྟོང་
ཚར། ཉག་གཤིས་དགོན་དུ་ཚེ་སྒྲུབ་ལྔ་བརྒྱ། ཁྲོ་ཐམ་དགོན་དུ་ཚེ་སྒྲུབ་ལྔ་བརྒྱ།
བོན་དགོན་སྟག་ཞིག་ཏུ་ ཚེ་སྒྲུབ་ལྔ་བརྒྱ། ཞེ་ཞེས་དགོན་དུ་ཚེ་སྒྲུབ་ལྔ་བརྒྱ།
- 391 -



མེས་པོའི་ཤུལ་བཞག་ལས། ཨེ་ཝཾ་བཀའ་འབུམ། ༼༢༣༽
གཡུང་དྲུང་གླིང་དུ་ཚེ་སྒྲུབ། རི་སྤུན་དགོན་དུ་ཚེ་སྒྲུབ་ལྔ་བརྒྱ། ཨ་ཐང་དགོན་དུ་ཚེ་
སྒྲུབ་ལྔ་བརྒྱ། ཁ་རག་དགོན་དུ་ཚེ་སྒྲུབ་ལྔ་བརྒྱ། ལྕང་ལུང་དགོན་དུ་ཚེ་སྒྲུབ་ལྔ་
བརྒྱ་བཅས་རྣམས་བྱ་ལོ་མ་སར་ཚུན་ལ་ཟབ་རྒྱས་སུ་སྒྲུབ་དགོས་པའི་བཀའ་ཁྱབ་
དགོངས་དབྱིངས་སུ་བསྟི་བ་མཁྱེན་མཁྱེན། ཞེས་པའི་ཞུ་ཡིག་འདེགས་མཚོན་
བཅས་ཕུལ། ཚེས་བཅུ་གཅིག་ཉིན་བདུད་རྩིའི་འཕྲོད་སྦྱོར་བཅས་ཡང་གསང་བླ་
མེད་ཀྱི་སྒོ་ནས་འཆི་བསླུ་རྒྱས་པ་ཞིག་དཔོན་ཚང་ལ་ཆེར་གཏད་པ་ཀ་ཐོག་ཞིང་
སྐྱོང་དཔོན་སློབ་ནས་མཛད་ཅིང་དེ་མུར་ཡང་གསང་བླ་མེད་ཀྱི་ཚེ་སྒྲུབ་དང༌། རྩ་
གསུམ་རྡོ་ རྗེ་ སྙིང་ པོའི་ ཡན་ ལག་གི་ ཆ་ ལས་བྱུང་བའི་ སེང་ གདོང་ དམར་ མོ་
བཅས་ཟུང་འབྲེལ་དུ་ལོ་མ་སར་གྱི་བར་དུ་སྒྲུབ་པར་མཛད་ན་ལེགས་ཚུལ་ཞུས།
ཚེས་བཅུ་བཞིའི་ཉིན་ངེད་རང་ནས་ཚེ་སྒྲུབ་བརྒྱ་ཕྲག་ལྔ་ལེགས་པར་འབུལ་གྲུབ་
ཅིང༌། བཅོ་ལྔའི་ཉིན་དཔལ་ཀུན་རིག་རྣམ་སྣང་ཆེན་པོའི་དཀྱིལ་འཁོར་ལ་བརྟེན་
པའི་དབང་བསྐུར་བ་དང་ཕྱིར་བཟློག་པའི་སྒོ་ནས་ཡབ་སྲས་རྣམས་ཀྱི་གནས་
སྐབས་ཀྱི་སྡིག་སྒྲིབ་འགལ་རྐྱེན་བར་ཆད་ཐམས་ཅད་ཞི་བ་དང༌། བཅུ་དྲུག་ནས་
བཟུང་སྔ་ཐུན་ལ་ཚེ་སྒྲུབ་དང༌། དགོངས་མོའི་ཆར་སེང་གདོང་སྔོན་མོའི་བཟློག་པ་
སྟེ་བར་སྐབས་རྣམས་སུ་ཕྱག་རྡོར་ཨུ་ཙཱརྱའི་རྗེས་གནང་རེ་ཕུལ། གནམ་སྟོང་ཉིན་
ལོ་དུས་བཞིན་ཁོ་བོ་ཅག་རང་གིས་གཙོས་བསྟན་འགྲོ་སྤྱི་ལ་དམིགས་པའི་ལྷུན་
གྲུབ་སྟེང་གི་འདུས་ཚོགས་སྟོང་དང་ཉིས་བརྒྱར་ཉེ་བའི་དབུ་བཞུགས་རྡོ་རྗེ་འཛིན་
པ་ཚུལ་ཁྲིམས་དཔལ་བཟང་བཅས་རྣམས་ནས་ཚེ་དཔག་སྟོང་ཚར་གཉིས། བླ་མ་
བཞི་དབུ་བཞུགས་ཀྱིས་ཕྱོགས་བཞི་གཏོར་ཆེན་སྡེ་དགེ་གྲྭ་ཚང་གིས་དམག་ཟོར་
ལྷ་མོའི་བསྐང་བ། མགོན་ཁང་ཆེན་མོར་དགེ་སློང་བསྙེན་སོང་བརྒྱས་བསྐང་བ་
- 392 -



མཁན་ཆེན་དཔལ་ལྡན་ཆོས་སྐྱོང་གི་རང་མྱོང་རྟོགས་བརྗོད་གླེགས་བམ་གཉིས་པ།
སྟོང་ཚར། མགོན་ཁང་གསར་པར་བསྙེན་སོང་སུམ་ཅུས་ཚར་ལུགས་ཀྱི་བསྐང་བ།
ཀ་ཐོག་པས་གུ་རུ་ཆོས་དབང་གི་གཏེར་ཁའི་གཤིན་རྗེ་ཁྲོ་ཆུ། རྡོ་གྲགས་བླ་མས་
བྱང་གཏེར་ལུགས་ ཀྱི་རྩ་ གསུམ་བསྐང་བ་དང༌། བརྟན་མ་ ཐང་ལྷ་བཅས་ ཀྱི་
གསོལ་ཁ། དཔལ་ཡུལ་དཔོན་སློབ་ཀྱིས་རྒྱ་ཞང་ཁྲོམ་གྱི་གཏེར་ཁ་གཤིན་རྗེ་ཀི་
ཀང༌། བྲོ་བརྡུངས་དཔོན་སློབ་ཀྱིས་མངའ་བདག་གི་གཏེར་མའི་རྟ་མགྲིན། ཨ་མྱེ་
བསོད་ནམས་རྒྱལ་གྱིས་མི་ཁ་དགྲ་བཟློག །ཨ་མྱེ་གུར་དྲག་གིས་སྲས་ལུགས་ཀྱི་
མི་ནག་མགོ་གསུམ། ཨ་མཆོད་བརྒྱ་ཕྲག་ཙམ་གྱིས་བཀའ་འགྱུར་རིན་པོ་ཆེས་
གཙོས་གསུང་སྒྲོག་རྣམས་བགྱིས་པར་འདུས་ཚོགས་ཨ་མཆོད་སྦྲགས་པའི་ཁྱོན་
ཞལ་གྲངས་སྟོང་ཕྲག་གཅིག་དང་བརྒྱ་བརྒྱད་ཅུ་གྱ་ལྔ་བཞུགས་པར་ཡོན་འབུལ་
བཅོ་ལྔ་རེར་ཤན་ ཇ་བར་ ཁག །བླ་མགོ་གཞན་དང༌། དགོན་ལག་ གི་ཆོས་རྗེ་
རྣམས་ལ་འབུལ་ཆུང་འོས་བབས། ཚོགས་ཆེན་དབུ་བཞུགས་པར་ཁ་བཏགས།
གོས་ཡུག །ཝ་ལྤགས། གཟིག་ལྤགས། རྟ་ཕོ་བཅས། རྒྱལ་མཚན་དབོན་པོར་ཁ་
བཏགས། ཝ་ལྤགས། རྟ་ཕོ། དབུ་ཆོས་རྣམས་ལ་རྣམ་གཞག་ལྟར་དང༌། རྡོ་བྲག་
བླ་མར་ཁ་བཏགས། ཝ་ལྤགས། རྟ་ཕོ། ཀ་ཐོག་པ། དཔལ་ཡུལ་བ། བྲོ་བརྡུང་བ།
ཨ་མྱེ་ཁག་གཉིས་བཅས་ལ་སོ་སོར་ཁ་བཏགས་རེ་དང་མཛོ་རེ་འབུལ་སྒྲུབ་དགོས་
ཚུལ་གྱི་ཕྱག་མཛོད་གཞི་སྡོད་པར་བཀོད་ཡིག་བཏང༌།
- 393 -



ਪਰ ਕਥਾਨ ਆਪਸੰਦ ਕਰ ਸਕਦਾ
ਬ ਸ ਨ ਲ ਸ ਸ ਬ ਸ ਹ 'ਆਪ' ਦਾ
ਮਾਸ ਨੂੰ ਪਲ ਲਈ ਮਸਟ ਇਨ
ਵਿੱਚ ਇਸ ਨੂੰ ਇਸ ਸਮਸ ਮਲਕ
ਸਨੂੰ ਇੰਨਸਾਨ ਮਨ ਨੂੰ ਕਾਲ ਸੁਣਨ ਨੂੰ ਮਿਲੇ ।
ਮੇਰਾ ਸਲੂਕ 'ਚ , ਪਰ ਇਸ ਨੂੰ
ਇ ਸ ਲਈ
ਆਨਲ ਨੂੰ ਸਬਸ ਸਦਾ ਸਾਮਲ
ਨੂੰ ਨਾ ਸਿਰ ਪਰਸ 'ਚ ਨਾ ਜਿਸ ਸਬ ਨੂੰ ਨਮਸਕੀ
ਸਮਤ ਦਾ ਨਾਮ ਸਨ ? ਇਸ ਨੂੰ
ਸ ਸ ਸ ਨ ਮਨ ਮਨ ਨੂੰ ਸ਼ਾਮ 7 ਕਿ
ਮਸ ਸਮਿਸਆਰਿਬਨਸਨ BrI
ਇਸ ਨੂੰ
ਇਕ ਵਾਰ ਬਸ ਸਾਲ
* ਸਨ ਪਲਸਰ ਸਨ ਪਰ ਹੁਣ
Prpਰ ਸਿੰਘ ਮਾਨ



༄༅། །བཀའ་དྲིན་རྗེས་དྲན།
ངེད་དཔལ་བརྩེགས་བོད་ཡིག་ཞིབ་འཇུག་ཁང་གི་ལས་གྲོགས་་
རྣམ་པར་ལོ་མང་འཚོ་བ་ནར་མར་སྦྱོར་བའི་ཡོན་གྱི་བདག་པོ་༧ མཆོག་་་་
སྤྲུལ་པདྨ་དབང་རྒྱལ་རིན་པོ་ཆེ་དང་། གཞན་ཡང་བོད་རིགས་སྤུན་ཟླ་
དང་། རྒྱ་རིགས་སྤུན་ཟླ། རྒྱལ་སྤྱིའི་གྲོགས་པོ་དུ་མ་དང༌། ཀྲུང་གོའི་བོད་
རིག་པ་དཔེ་སྐྲུན་ཁང་གི་དབུ་ཁྲིད་དང༌། རྩོམ་སྒྲིག་པ་ལྷན་རྒྱས་ནས་ལྷག་
བསམ་དག་པའི་གང་ཅིའི་རྒྱབ་སྐྱོར་ལ་བརྟེན་ནས་ངེད་དཔལ་བརྩེགས་་་
བོད་ཡིག་ཞིབ་འཇུག་ཁང་གིས་བོད་ཡིག་གི་དཔེ་རྙིང་དཔེ་དཀོན་འབོར་་
ཆེན་མྱུར་སྐྱོབ་དང་པར་སྐྲུན་ཐུབ་པ་དང་། ལྷག་པར་དུ་དཔེ་ཝར་མཆོག་
སྤྲུལ་༧ འཆི་མེད་རྡོ་རྗེ་རིན་པོ་ཆེས་ད་ལམ་དཔེ་ཚོགས་ཆེན་མོ་《མེས་་་་་་
པོའི་ཤུལ་བཞག་》གི་ཁོངས་གཏོགས་《ཨེ་ཝཾ་བཀའ་འབུམ་》( དེབ་་་་་་
༡--༢༥）ཚར་ཆིག་སྟོང་སྤར་དུ་བསྐྲུན་པའི་ཡོན་གྱི་བདག་པོ་གནང་བ་
བཅས་ལ་སྙིང་ཐག་པ་ནས་ཐུགས་རྗེ་ཆེ་ཞུ་བ་དང་ཆབས་ཅིག།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
ཅེས་ཕྲན་ཐུབ་བསྟན་ཉི་མས་ལྷག་བསམ་དག་པས་སྨོན་ལམ་བཏབ་པ་དེ་དེ་བཞིན་དུ་
འགྲུབ་པར་རྒྱལ་བ་སྲས་དང་བཅས་པས་བྱིན་གྱིས་བརླབ་པར་མཛད་དུ་གསོལ། དགེའོ། །



答谢文
在这里我要特别感谢白玛旺杰仁波切,他慷慨
解囊,为百慈藏文古籍研究室提供了多年生活和工
作项目的无私援助。感谢一直关心和支持我们工作
的藏族同胞、汉族同胞及国际友人,正是他们无私的
帮助和奉献,才能最终使一部部藏文古籍珍品展现
在读者面前。感谢中国藏学出版社领导及全体编辑
的鼎力支持,感谢百慈藏文古籍研究室的全体同仁
辛勤工作,使这套丛书得以顺利出版。特别感谢
白雅·其美多吉仁波切,他慷慨出资敬印了藏文大
型丛书《先哲遗书》内容之一的《艾旺文集》(1-25
卷)一千套。此举功德无量,谨致谢忱!
为了与此结缘的众生,回向一切善根,
愿证圆满
菩提。
佛教之佑上师久住世,
佛教大德遍满于大地,
佛教施主威权福德增,
佛教义理长存愿吉祥!
土登尼玛恭敬祈请诸佛菩萨加持,愿所愿圆满成就!
ਨੇ
6E 5 ਸਨ 3 ਨ ਮੂਨ



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
མེས་པོའི་ཤུལ་བཞག།
དེབ་བརྒྱ་དང་ང་བཞི་པ།
༄༅། །ཨེ་ཝཾ་བཀའ་འབུམ་ཁ་སྐོང་བཞུགས་སོ། །
（༣/༥）་་་་་
མཁན་ཆེན་སངས་རྒྱས་ཕུན་ཚོགས་དང་
དཔལ་ལྡན་ཆོས་སྐྱོང་གིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
པེ་ཅིན་ཀོང་དབྱི་པར་འདེབས་ཚད་ཡོད་ཀུང་སིས་དཔར་བཏབ།
༢༠ ༡ ༣ ལོའི་ཟླ་༡ ༢ པར་པར་གཞི་དང་པོ་བསྒྲིགས།
༢༠ ༡ ༣ ལོའི་ཟླ་༡ ༢ པར་པར་ཐེངས་དང་པོ་བཏབ། །
དེབ་ཚད། ༨ ༨༠ X ༡ ༢ ༣༄༅mm ༡/༣ ༢
དཔར་གྲངས། ༠༠༠༡༡༥༠༠
ISBN 978 - 7=80253 - 680 - 7/B :185
གསུང་འབུམ་ཆ་ཚང་ལ་( དེབ་༡ - ༥ ཡོད་)སྒོར། ༡༡༠.༠༠



责任编辑:聪博
特约编辑:土灯 益西向秋
封面设计:多吉
图书在版编目(CIP)数据
艾旺文集补充集:全5卷:藏文
堪钦桑吉彭措、堪钦巴登秋炯著,
北京:中国藏学出版社,2013.12 (先哲遗书丛书)
| ISBN 978-7-80253-680 -7
I.O艾…I.O堪…堪…. 0喇嘛教
- 文集 - 藏语 N. DB946.6-53
中国版本图书馆CIP数据核字(2013)第317916号
先哲遗书。
(第154卷)
艾旺文集补充集
第3/5卷
堪钦桑吉彭措、堪钦巴登秋炯著
中国藏学出版社出版发行
(北京市北四环东路131号)
北京广益印刷有限公司印刷
开本:880x1230毫米 1/32 印张:67
2013年12月第1版 2013年12月第1次印刷
印数:0001-1500册
ISBN 978-7-80253-680 -7/B-185
定价(1-5册): 110.00元



མ་།
༄༅། །ཨེ་ཝཾ་བཀའ་འབུམ་ཁ་སྐོང་བཞུགས་སོ། །
154
ISBN 978-7-80253-680-7
ཀྲུང་གོའི་བོད་རིག་པ་དཔེ་སྐྲུན་ཁང་།
9l7878 02 ll536 80 7l
E{༡} { 1-5@g )： 140.007E
